 <h2>香港富豪誓言余生抗争到底：留岛不留人？凭乜？(图/视频)</h2> <p class="notice"><b>大陆网友注意：本文中的链接除此处和文末的<a href="https://github.com/bannedbook/fanqiang" >翻墙</a>软件下载和<a href="https://github.com/killgcd/justmysocks/blob/master/README.md">翻墙推荐</a>链接外全部为禁网链接，未翻墙状态下打不开，请勿点击。此为文字版禁闻，欲看图文视频完整版和更多禁闻，请下载<a href="https://github.com/bannedbook/fanqiang">翻墙软件或APP</a>后翻墙上禁闻网。</p><p>备注：翻墙看新闻非常安全，翻墙以真实身份发表敏感言论有一定风险，但只看不说则没有任何风险，翻的人太多，政府管不过来，也不管。信息自由是天赋人权，请放心大胆的翻墙。</b></p>  <div class="entry"> <p id="summary">袁弥明的71岁商人父亲袁弓夷过去一年不停为抗争者发声，及至最近人大通过「港版国安法」，<a href="https://www.bannedbook.org/bnews/tag/%e9%a6%99%e6%b8%af/" class="st_tag internal_tag" rel="tag" title="标签 香港 下的日志">香港</a>将面临一国一制，自由被收回，袁弓夷早年居住<a href="https://www.bannedbook.org/bnews/tag/%e7%be%8e%e5%9b%bd/" class="st_tag internal_tag" rel="tag" title="标签 美国 下的日志">美国</a>纽约曼克顿时，曾跟当时未做美国总统的<a href="https://www.bannedbook.org/bnews/tag/%e7%89%b9%e6%9c%97%e6%99%ae/" class="st_tag internal_tag" rel="tag" title="标签 特朗普 下的日志">特朗普</a>（Donald Trump）做过楼上楼下邻居，袁弓夷上周即撰写英文信致特朗普，讲出香港现况，请求他出手协助。</p> <p>去年反送中运动，走在前线的多为年轻抗争者，看到一班无私付出、一再被警方滥捕滥暴但没畏惧退缩的年轻人，不少银发族亦被感动加入战线。袁弥明的71岁商人父亲袁弓夷过去一年不停为抗争者发声，及至最近人大通过「港版国安法」，香港将面临一国一制，自由被收回，袁弓夷早年居住美国纽约曼克顿时，曾跟当时未做美国总统的特朗普（Donald Trump）做过楼上楼下邻居，袁弓夷上周即撰写英文信致特朗普，讲出香港现况，请求他出手协助。</p> <p></p>  <p></p> <p>出生在上海的袁弓夷7岁来港，在<span class='wp_keywordlink_affiliate'><a href="https://www.bannedbook.org/" title="中国" target="_blank">中国</a></span>住过20年，在美国住过20年，更在香港住过逾30年，透彻理解三地政局，他希望用人生阅历和生命仅余的时间，跟年轻人共同捍卫香港这个家。人大已通过「港版国安法」，袁弓夷认为此刻只有国际出力才能制衡中共，特朗普近日都开始向中共出招，上周表明美国不会再视香港为一国两制，而是一国一制，美国将开启程序撤销对香港的特殊待遇，并会制裁削弱香港高度自治的中港官员，袁弓夷分析不排除中美会开战。</p> <p>届时中国未必被美国压倒，「北京够野蛮，佢讲乜都系啱，佢冇道理，唔听人讲。」袁弓夷表示若中美开战，香港肯定是受害者：「两个巨人喺小香港度打，到时我哋要做好心理准备，至少6个月到1年，香<a href="https://www.bannedbook.org/bnews/tag/%e6%b8%af%e4%ba%ba/" class="st_tag internal_tag" rel="tag" title="标签 港人 下的日志">港人</a>会好艰苦。大家最好储定钱，储够1年粮食，勒紧肚皮，而家已经算短兵相接，你一招，我一招，唔系虚张声势，升级就会打仗，海战、空战，甚至飞弹战完全系可能发生嘅，希望今年内会结束。」袁弓夷估计中共国家主席<a href="https://www.bannedbook.org/bnews/tag/%e4%b9%a0%e8%bf%91%e5%b9%b3/" class="st_tag internal_tag" rel="tag" title="标签 习近平 下的日志">习近平</a>下一步棋会「缩」：「习总呢个人，每次嚟个势都好强，但6年政绩，都系虎头蛇尾，佢可能觉得咁做就够，做咗就得到国内人支持。呢次佢6成机会会退让，反而美国今次未必会放过佢，因为疫情死咗成10万人，美国原本只系20万人失业，而家增加到4,000万人失业，损失系6万亿美金，特朗普砌低你，选民会睇到佢为美国人出咗啖气。」</p>  <p>香港人去年至今，先经历社运，再爆世纪疫症，经济民生大受打击，过惯安稳生活的港人再遭战祸肯定叫苦连天，袁弓夷坦言：「我哋都好咗好耐，几多人苦过我哋？香港人真系好好运，钱有得使，又有好嘢食，系住得辛苦啲啫！香港人争取自由，真系要付出代价，有钱佬争取紧佢哋所谓嘅自由咪就系移民。唔系个个人有咁嘅能力，佢哋咪要维护自由民主法治。唔好睇小呢班  仔，佢哋真系明白事理，我哋细个就话戆居居，佢哋（抗争者）日日上街，知自己要乜嘢，佢哋冒住俾人拉、俾人打都坚持争取，佢哋好了不起。」</p> <p>袁弓夷有甚么寄语给这班年轻人？「佢哋仲清醒过我哋呢辈，佢哋应该去教吓班90几岁嘅濶佬，教吓佢哋点去做人，点去尊重香港嘅自由，唔系净系佢自己嘅自由。呢班有钱佬个个都自私，<span class='wp_keywordlink_affiliate'><a href="https://www.bannedbook.org/" title="大陆" target="_blank">大陆</a></span>系咁踩入嚟，系大陆违背咗一国两制，呢班濶佬为咗好处又唔敢出声，佢哋系香港罪人、卖港贼！如果以中国利益嚟睇，佢哋亦系卖国贼。反而呢班后生仔系我哋嘅将来，所以我寄语佢哋要继续做，有美国人支持佢哋。」</p> <p>袁弓夷当然希望有生之年见到抗争成功：「我大胆估计，今年系最好时机，疫情令全世界死咗咁多人，中国知道自己闯咗祸，全世界见到香港咁又同情我哋，中国经济一塌糊涂，咁嘅情况下抗争系最好时机，如果过咗今年就难好多，到时唔知特朗普仲在唔在位。而家系『Perfect Storm』完美的风暴，今年唔出力，明年唔知仲有冇机会喇！」袁弓夷呼吁大家走国际线，把真相传出去。日前是「<span class='wp_keywordlink'><a href="https://www.bannedbook.org/forum2/topic2509.html" title="《中国六四真相》" target="_blank">六四</a></span>31」，基于限聚令未解封，巿民今年未能到维园集会，有机会各区遍地开花，袁弓夷提醒大家：「要精啲，要大声出力，唔好无辜俾佢哋拉，唔好伤咗自己身体，而家牺牲系冇用。」</p>  <p>已71岁的袁弓夷望善用余生出力抗争到底：「我呢个年龄，最紧要系仔女同儿孙，佢哋前途梗系重要过我，再过10年8年我都冇喇，对佢哋嚟讲就啱啱开始。若果要生活喺<a href="https://www.bannedbook.org/bnews/tag/%e5%85%b1%e4%ba%a7%e5%85%9a/" class="st_tag internal_tag" rel="tag" title="标签 共产党 下的日志">共产党</a>统治下，点做人呀？咁嘅环境日日要讲大话、日日要受气，点会有前途？」即使可以移民，袁弓夷指也是做二等公民，「我哋初初上海过嚟，开头都好辛苦，去到边度都俾人歧视，要喺一个地方累积落去先会成功，我唔想下一代移民，想佢哋可以喺健康环境下成长，将来一代好过一代。我仲有10年工作能力，我想好好利用呢段时间帮助年轻人，制造一个好嘅环境畀佢哋成长，呢啲系我嘅责任，咁快退休，就好快死。好多后生要搵食，未必有时间拎出嚟，我攞得出呢啲时间，又有人生经验。」</p> <p>袁弓夷并不担心「港版国安法」会秋后算账，立场坚定的他说：「我惊就唔会行出嚟，中国14亿人口点解冇改良？咪因为个个都惊，冇人敢行出嚟！咁咪世世代代都系咁，咁咪（做）奴隶啰！你想做奴隶定自由人？就系咁简单。大家要对恶法出声反对，睇住年轻人被滥暴，大人反而匿埋？有冇搞错！咁点做大人呀？有钱佬怕荷包大缩水，到底佢哋系咪觉得钱紧要过正义？定钱重要过自由？我锁住你，就算畀好多钱你都冇用，自由定名誉重要？自由先系无价。」袁弓夷不屑一国一制，「而家个个都话移民，难听啲移民咪系难民。香港系我哋个家，（大陆）而家踩入嚟，要赶我哋走，留岛不留人，佢哋凭乜嘢呀？香港系属于香港人，上海系属于上海人，点解大陆走过嚟，话香港系你嘅，咁即系抢。」</p> <ul class='op-related-articles' title='相关阅读'> <li><a href='https://www.bannedbook.org/bnews/cnnews/hknews/20200605/1340057.html' target='_blank'><b>香港富豪</b>誓言余生抗争到底：留岛不留人？凭乜？(图)</a></li> <li><a href='https://www.bannedbook.org/bnews/cnnews/hknews/20200523/1332902.html' target='_blank'>港股暴泻逾1300点 <b>香港富豪</b>身家大幅“缩水”(图)</a></li> <li><a href='https://www.bannedbook.org/bnews/comments/20200402/1305107.html' target='_blank'><b>香港富豪</b>圈再一人「中招」 首富李兆基外孙无症状确诊</a></li> <li><a href='https://www.bannedbook.org/bnews/cnnews/hknews/20200305/1288743.html' target='_blank'><b>香港富豪</b>孙女韩国整形庆生竟丧命 夫怒告诊所</a></li> <li><a href='https://www.bannedbook.org/bnews/cnnews/hknews/20200304/1288051.html' target='_blank'>武汉肺炎》<b>香港富豪</b>圈、娱乐圈都吓坏了！她确诊前趴趴走</a></li> </ul> <div class="texttj"> <a href="https://github.com/bannedbook/fanqiang/wiki/%E7%A6%81%E9%97%BB%E7%BD%91%E5%AE%89%E5%8D%93%E7%BF%BB%E5%A2%99%E6%96%B0%E9%97%BBAPP" target="_blank">安卓翻墙APP</a>、<a href="https://github.com/bannedbook/fanqiang/wiki/Chrome%E4%B8%80%E9%94%AE%E7%BF%BB%E5%A2%99%E5%8C%85" target="_blank">Windows翻墙:ChromeGo</a><br/> <a href="https://github.com/killgcd/justmysocks/blob/master/README.md" target="_blank">AD：搬瓦工官方翻墙服务Just My Socks，不怕被墙</a> </div><p> 来源：苹果日报 </p> <a name='sharetosocial'></a>         <div><a href='https://www.bannedbook.org/bnews/topimagenews/20200605/1340076.html'>原文链接</a></div>  </div><!--END ENTRY--> <div class="postfooter"> <div>本文标签：<a href="https://www.bannedbook.org/bnews/tag/%e4%b9%a0%e8%bf%91%e5%b9%b3/" rel="tag">习近平</a>, <a href="https://www.bannedbook.org/bnews/tag/%e5%85%b1%e4%ba%a7%e5%85%9a/" rel="tag">共产党</a>, <a href="https://www.bannedbook.org/bnews/tag/%e5%af%8c%e8%b1%aa/" rel="tag">富豪</a>, <a href="https://www.bannedbook.org/bnews/tag/%e6%b8%af%e4%ba%ba/" rel="tag">港人</a>, <a href="https://www.bannedbook.org/bnews/tag/%e7%89%b9%e6%9c%97%e6%99%ae/" rel="tag">特朗普</a>, <a href="https://www.bannedbook.org/bnews/tag/%e7%be%8e%e5%9b%bd/" rel="tag">美国</a>, <a href="https://www.bannedbook.org/bnews/tag/%E8%AA%93%E8%A8%80/" rel="tag">誓言</a>, <a href="https://www.bannedbook.org/bnews/tag/%e9%a6%99%e6%b8%af/" rel="tag">香港</a>, <a href="https://www.bannedbook.org/bnews/tag/%e9%a6%99%e6%b8%af%e5%af%8c%e8%b1%aa/" rel="tag">香港富豪</a></div>  </div><!--END POSTFOOTER--> 