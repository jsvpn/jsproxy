 <h2>容不下KOL嘅时代，系要如水嘅时代</h2> <p class="notice"><b>大陆网友注意：本文中的链接除 <a href="https://github.com/bannedbook/fanqiang" >翻墙</a>软件下载和<a href="https://github.com/killgcd/justmysocks/blob/master/README.md">翻墙推荐</a>链接外全部为禁网链接，未翻墙状态下打不开，请勿点击。此为文字版禁闻，欲看图文视频完整版和更多禁闻，请下载<a href="https://github.com/bannedbook/fanqiang">翻墙软件或APP</a>后翻墙上禁闻网。</p><p>备注：翻墙看新闻非常安全，翻墙以真实身份发表敏感言论有一定风险，但只看不说则没有任何风险，翻的人太多，政府管不过来，也不管。信息自由是天赋人权，请放心大胆的翻墙。</b></p>  <div class="entry">  <p>如无意外，呢个会系“No Stake<a href="https://www.bannedbook.org/bnews/tag/%e5%8c%bb%e5%ad%a6/" class="st_tag internal_tag" rel="tag" title="标签 医学 下的日志">医学</a>生”最后一段文字。平时好少讲自己嘅嘢，今日藉最后嘅机会同大家分享下。</p> <p>—</p> <p>从小学起，中文就系我最钟意嘅科目之一，特别系作文，亦都发过做作家嘅梦。但辗转入到大学入左医科，就再冇机会系中文堂爬格仔。于是打从一年级起，就一直想开一个<a href="https://www.bannedbook.org/bnews/tag/facebook/" class="st_tag internal_tag" rel="tag" title="标签 Facebook 下的日志">Facebook</a>专页<a href="https://www.bannedbook.org/bnews/tag/%E5%86%99%E4%BD%9C/" class="st_tag internal_tag" rel="tag" title="标签 写作 下的日志">写作</a>。</p> <p>细个嘅我会睇区乐民医生嘅著作，大个左亦会睇平凡医学生日常、睇Dr Ray。我发现医者系幸运嘅。每日可以窥探黎至五湖四海嘅人嘅生活，见证一出出生离死别嘅戏码。睇病人、睇人生、睇社会、睇世界，都会揾到另一个角度。</p> <p>于是我想如此写作，用一个准医者嘅目光，去记敍呢个世界。</p> <p>大家好钟意讲初心，但如果问我想开专页写作嘅初心，大概系写人物嘅故事，再蜻蜓点水，提一提社会嘅百态，就咁多。从小学以黎，我就喜欢记敍、喜欢抒情。写议论文，多数老师会比高分，但我其实好唔钟意。</p> <p>学业原因又好乜都好，写作嘅谂法一直停系谂法，直到二零一九。呢个世界，原来可以咁坏，原来咁需要人发声。本身就一直想开专页写作嘅我，又再多一个写作嘅理由，终于点起心肝执笔，记敍呢一个荒诞怪奇嘅世代。</p> <p>谂紧个名叫咩之时，林郑话示威嘅巿民都系”no stake in society”，无建设无地位。但我知道呢个唔系事实。我身处系人地口中“神科”嘅港大医科，我知道我身边嘅同学、前辈，好多建设<a href="https://www.bannedbook.org/bnews/tag/%e9%a6%99%e6%b8%af/" class="st_tag internal_tag" rel="tag" title="标签 香港 下的日志">香港</a>嘅精英，都系二零一九年嘅仲夏系街头流过泪与汗。呢个名谂返其实都几幼稚，但我就系想斗气地反讽，想比人知，争取<a href="https://www.bannedbook.org/bnews/tag/%e6%b0%91%e4%b8%bb%e8%87%aa%e7%94%b1/" class="st_tag internal_tag" rel="tag" title="标签 民主自由 下的日志">民主自由</a>嘅香<a href="https://www.bannedbook.org/bnews/tag/%e6%b8%af%e4%ba%ba/" class="st_tag internal_tag" rel="tag" title="标签 港人 下的日志">港人</a>，唔系高官眼中有破坏冇建设嘅废物，而系有最优秀嘅人才。</p>  <p>就出现左“No Stake医学生”呢个身份。</p> <p>—</p> <p>一直以黎，每次有朋友叫我做“KOL”，我系彻底拒绝的。因为，我讨厌政治，或者至少，我讨厌写作政治。</p> <p>政治，唔系要写，更加系要系<a href="https://www.bannedbook.org/bnews/tag/%e6%97%a5%e5%b8%b8%e7%94%9f%e6%b4%bb/" class="st_tag internal_tag" rel="tag" title="标签 日常生活 下的日志">日常生活</a>中用行动实践。而要系每日嘅现实生活中面对呢个时代嘅政治，已经叫人筋疲力尽。我讨厌再日日执笔，重复又重复，去控诉点解呢个世界咁多不公义。写作只不过系一种呐喊，其实系好无力嘅一件事。就算有几千个Like，我亦唔会睇得到世界因而有任何改变。日常已经够累了，仲要系写作过程中再一次直视荒谬同绝望嘅种种，去揾一个方法，为大家燃点自己都未必揾到嘅希望，再同各种少不免嘅自我审查缠斗，其实唔易。又再者，我始终系一个读医学、读<span class='wp_keywordlink'><a href="https://www.bannedbook.org/forum11/topic309.html" title="禁片：“科学”的棍子" target="_blank">科学</a></span>嘅人，唔系读社科、政治出身，写得多社政，总觉得自己欺世盗名。</p> <p>一个本身只系想写人文故事、最讨厌写议论文、写社政嘅我，却不知不觉间，变成左大家眼中嘅“KOL”。</p> <p>的确，呢一年几，我写好多<span class='wp_keywordlink_affiliate'><a href="https://www.bannedbook.org/bnews/comments/" title="新闻评论" target="_blank">评论</a></span>、议论，其实却只系因为生于乱世，有种责任。</p> <p>因缘际会，呢个专页愈黎愈多人睇，接触到嘅愈黎愈广。呢个时候我问自己，我有咁嘅幸运，有一个咁嘅平台，系咪要善用呢一点去做更多呢？呢个城巿，需要我用呢个平台，去做啲咩呢？比起讲故事，我有冇更加重要嘅讯息可以传递比呢一班睇到我写嘢嘅<a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" class="st_tag internal_tag" rel="tag" title="标签 香港人 下的日志">香港人</a>呢？</p> <p>于是我写医疗、我写<a href="https://www.bannedbook.org/bnews/tag/%E5%85%AC%E5%85%B1%E5%8D%AB%E7%94%9F/" class="st_tag internal_tag" rel="tag" title="标签 公共卫生 下的日志">公共卫生</a>、我写本地文化、或者间中亦会写所谓“政治”。</p>  <p>我唔需要人云亦云地呃Like，亦唔需要谂点样将呢个专页转化为收入或者选票。每一篇文，我问自己，有啲咩新嘅资讯新嘅观点我可以比到香港人，有咩独特嘅切入点可以唤醒到大家嘅关注，同埋我希望香港人睇完我写嘅嘢，会有咩改变。</p> <p>于是，我目标做嘅嘢，由写故事，变成以上种种。由记敍社会，变成为呢个社会做多一步。</p> <p>就成为左大家而家认识嘅呢个“No Stake医学生”。</p> <p>—</p> <p>开始写作嘅初期，我成日同朋友讲，我想有日出书，叫做圆我细个一个写作梦。我见到师姐平凡医学生日常、师兄Dr Who出到书，都有幻想过自己可以。但写左几个月，我望一望自己写嘅嘢：哈，唔使谂啦。但无论如何，我觉得自己需要写呢啲；或者话，香港应该要有人写呢啲。于是我一直地写作、整图、揾资料、谂角度，直到今日。</p> <p>系二零二一嘅香港做一个dissident，注定要面对各种压力；而当中大部份，恐怕难以向外人道，又或者根本微不足道。无论如何，今日我都算能无愧于心地同自己讲一句，我尽咗力，做咗我所相信应做嘅事，亦系时候放低“No Stake医学生”呢个身份了。</p> <p>—</p> <p>我几时都话，再艰难嘅时刻，回望二零一九，就系我行落去嘅动力同指路明灯。</p>  <p>若水之志。</p> <p>放低呢个身份后，我仍然会行落去，为香港努力、为香港人努力。呢个系我对每一个同我讲过加油嘅读者嘅承诺、更系我对自己嘅承诺。</p> <p>—</p> <p>每一篇文写完，我都问自己，我写嚟做乜，想人睇完攞到啲乜。</p> <p>而我可以讲，呢篇系最垃圾嘅一篇，写完都唔知写黎为乜，我都唔知大家哂时间睇左啲乜LOL。</p> <p>或者呢年几以黎，我写左太多论述，谂得太多太多。去到最后嘅今日，我只想放低一切嘅考虑，记敍我所想记敍的，“No Stake医学生”嘅一段旅程。就此谢过。</p> <p>二零二一年嘅香港，系一个容不下KOL嘅年代，但我更相信，呢个系一个唔再需要KOL嘅年代。凭借不灭嘅勇气与智慧，每个香港人都可以做自己嘅Opinion Leader，揾到自己应该要做嘅事、应该要行嘅路。</p> <p>我哋会在路上重聚。</p>  <p> </p> <ul class='op-related-articles' title='相关阅读'> <li><a href='https://www.bannedbook.org/bnews/bannedvideo/20210331/1516803.html' target='_blank'>川普总统说了什么？劳拉川普采访川普总的视频被<b>Facebook</b>删除！风向有变？谭书记甩锅！高盛和摩根士丹利抛售中国科技公司股票！</a></li> <li><a href='https://www.bannedbook.org/bnews/cnnews/20210327/1513511.html' target='_blank'><b>Facebook</b>计划5月重开美国加州总部</a></li> <li><a href='https://www.bannedbook.org/bnews/cnnews/20210320/1508843.html' target='_blank'><b>Facebook</b>四大社交服务今晨瘫痪一小时</a></li> <li><a href='https://www.bannedbook.org/bnews/comments/20210320/1508759.html' target='_blank'>毫无预警 <b>Facebook</b>旗下软件全面宕机1小时</a></li> <li><a href='https://www.bannedbook.org/bnews/bannedvideo/20210319/1508126.html' target='_blank'>谢田教授 0313精华重播 脸书何以敢挑战澳洲政府？灭国式封锁？<b>Facebook</b>“全球禁言”澳洲新闻业</a></li> </ul> <p class="texttj"> <a href="https://github.com/bannedbook/fanqiang/wiki/V2ray%E6%9C%BA%E5%9C%BA" target="_blank">WIN/MAC/安卓/iOS高速翻墙:高清视频秒开,超低延迟</a><br/> <a href="https://github.com/bannedbook/fanqiang/wiki/%E7%A6%81%E9%97%BB%E7%BD%91%E5%AE%89%E5%8D%93%E7%BF%BB%E5%A2%99%E6%96%B0%E9%97%BBAPP" target="_blank">免费PC翻墙、安卓VPN翻墙APP</a></p><p>作者 Facebook</p><a name='sharetosocial'></a>       <div><b>本文的图文或视频完整版</b>：<a href='https://www.bannedbook.org/bnews/comments/20210401/1517277.html'>容不下KOL嘅时代，系要如水嘅时代</a></div>  </div><!--END ENTRY--> <div class="postfooter"> <div>本文标签：<a href="https://www.bannedbook.org/bnews/tag/facebook/" rel="tag">Facebook</a>, <a href="https://www.bannedbook.org/bnews/tag/%E5%85%AC%E5%85%B1%E5%8D%AB%E7%94%9F/" rel="tag">公共卫生</a>, <a href="https://www.bannedbook.org/bnews/tag/%E5%86%99%E4%BD%9C/" rel="tag">写作</a>, <a href="https://www.bannedbook.org/bnews/tag/%e5%8c%bb%e5%ad%a6/" rel="tag">医学</a>, <a href="https://www.bannedbook.org/bnews/tag/%e6%97%a5%e5%b8%b8%e7%94%9f%e6%b4%bb/" rel="tag">日常生活</a>, <a href="https://www.bannedbook.org/bnews/tag/%e6%b0%91%e4%b8%bb%e8%87%aa%e7%94%b1/" rel="tag">民主自由</a>, <a href="https://www.bannedbook.org/bnews/tag/%e6%b8%af%e4%ba%ba/" rel="tag">港人</a>, <a href="https://www.bannedbook.org/bnews/tag/%e9%a6%99%e6%b8%af/" rel="tag">香港</a>, <a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" rel="tag">香港人</a></div>  </div><!--END POSTFOOTER--> 