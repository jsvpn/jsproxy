 <h2>【教育是永恒大计】陶冶儿童性情、启蒙教育的诗中极品：《千家诗》《千字文》</h2> <p class="notice"><b>大陆网友注意：本文中的链接除 <a href="https://github.com/bannedbook/fanqiang" >翻墙</a>软件下载和<a href="https://github.com/killgcd/justmysocks/blob/master/README.md">翻墙推荐</a>链接外全部为禁网链接，未翻墙状态下打不开，请勿点击。此为文字版禁闻，欲看图文视频完整版和更多禁闻，请下载<a href="https://github.com/bannedbook/fanqiang">翻墙软件或APP</a>后翻墙上禁闻网。</p><p>备注：翻墙看新闻非常安全，翻墙以真实身份发表敏感言论有一定风险，但只看不说则没有任何风险，翻的人太多，政府管不过来，也不管。信息自由是天赋人权，请放心大胆的翻墙。</b></p>  <div class="entry"> <br /> <figure><a href="https://i0.wp.com/upload-images-bucket-v64rleca837do.s3.eu-west-1.amazonaws.com/wp-content/uploads/2021/04/17030219/%E6%9C%AA%E6%A0%87%E9%A2%98-2_%E5%89%AF%E6%9C%AC.jpg?fit=860%2C484&#038;ssl=1" data-caption="陶冶儿童性情、启蒙教育的诗中极品：《千家诗》《千字文》（明德合成）"></a><figcaption class="wp-caption-text">陶冶<a href="https://www.bannedbook.org/bnews/tag/%E5%84%BF%E7%AB%A5/" class="st_tag internal_tag" rel="tag" title="标签 儿童 下的日志">儿童</a>性情、启蒙<a href="https://www.bannedbook.org/bnews/tag/%e6%95%99%e8%82%b2/" class="st_tag internal_tag" rel="tag" title="标签 教育 下的日志">教育</a>的诗中极品：《千家诗》《<a href="https://www.bannedbook.org/bnews/tag/%e5%8d%83%e5%ad%97%e6%96%87/" class="st_tag internal_tag" rel="tag" title="标签 千字文 下的日志">千字文</a>》（明德合成）</figcaption></figure> <p>【明德网李文涵综合编辑】《千家诗》序言：《千家诗》是古代用来陶冶儿童性情、进行启蒙教育的诗中极品。其中融合了唐宋两代诗歌的精华，自南宋成书以后就广为流传，数百年来深受读者喜爱，可说是古代最风行且流传最久的诗歌基础教材。清代学堂里用的“三百千千”，就是指《<span class='wp_keywordlink'><a href="https://www.bannedbook.org/forum24/topic4746.html" title="《三字经》原文+录音+译文" target="_blank">三字经</a></span>》、《<a href="https://www.bannedbook.org/bnews/tag/%E7%99%BE%E5%AE%B6%E5%A7%93/" class="st_tag internal_tag" rel="tag" title="标签 百家姓 下的日志">百家姓</a>》、《千字文》、《千家诗》。当时儿童就学，即教授《千家诗》。清乾隆年间的孙洙，也因为受到《千家诗》的启发而编选了《唐诗三百首》。</p> <p></p> <p><br/><a href="https://github.com/bannedbook/fanqiang/wiki/V2ray%E6%9C%BA%E5%9C%BA"><img src="https://raw.githubusercontent.com/bannedbook/fanqiang/master/v2ss/images/v2free.jpg" width="336" alt="V2ray翻墙-不限流量、高速稳定、性价比超强"></a><br/></p> <h3><strong>千家诗卷一 五绝</strong></h3> <p><strong>春眠 孟浩然</strong></p> <p>春眠不觉晓 处处闻啼鸟 夜来风雨声 花落知多少</p> <p><strong>访袁拾遗不遇 孟浩然</strong></p> <p><a href="https://www.bannedbook.org/bnews/tag/%e6%b4%9b%e9%98%b3/" class="st_tag internal_tag" rel="tag" title="标签 洛阳 下的日志">洛阳</a>访才子 江岭作流人 闻说梅花早 何如此地春</p> <p><strong>送郭司仓 王昌龄</strong></p> <p>映门淮水绿 留骑主人心 <a href="https://www.bannedbook.org/bnews/tag/%e6%98%8e%e6%9c%88/" class="st_tag internal_tag" rel="tag" title="标签 明月 下的日志">明月</a>随良掾 春潮夜夜深</p> <p><strong>洛阳道 储光羲</strong></p> <p>大道直如发 春来佳气多 五陵贵公子 双双呜玉珂</p> <p><strong>独坐敬亭山 李 白</strong></p> <p>众鸟高飞尽 孤云独去闲 相看两不厌 只有敬亭山</p> <p><strong>登鹳鹤楼 王之涣</strong></p> <p>白日依山尽 黄河入海流 欲穷千里目 更上一层楼</p> <p><strong>观永乐公主入番 孙 逖</strong></p> <p>边地莺花少 年来未觉新 美人天上落 龙塞始应春</p> <p><strong>伊州歌 盖嘉运</strong></p> <p>打起黄莺儿 莫教枝上啼 啼时惊妾梦 不得到辽西</p> <p><strong>左掖梨花 丘 为</strong></p> <p>冷艳全欺雪 余香乍入衣 春风且莫定 吹向玉阶飞</p> <p><strong>思君恩 令狐楚</strong></p> <p>小苑莺歌歇 长门蝶舞多 眼看春又去 翠辇不曾过</p> <p><strong>题袁氏别业 贺知章</strong></p> <p>主人不相识 偶坐为林泉 莫谩愁沽酒 囊中自有钱</p> <p><strong>夜送赵纵 杨 炯</strong></p> <p>赵氏连城璧 由来天下传 送君还旧府 明月满前川</p> <p><strong>竹里馆 王 维</strong></p> <p>独坐幽篁里 弹琴复长啸 深林人不知 明月来相照</p> <p><strong>送朱大入秦 王 维</strong></p> <p>避人五陵去 宝剑值千金 分手脱相赠 平生一片心</p> <p><strong>长干行 崔 颢</strong></p> <p>君家在何处 妾住在横塘 停船暂借问 或恐是同乡</p> <p><strong>咏史 高 适</strong></p> <p>尚有绨袍赠 应怜范叔寒 不知天下士 犹作布衣看</p> <p><strong>罢相作 李适之</strong></p> <p>避贤初罢相 乐圣且衔杯 为问门前客 今朝几个来</p> <p><strong>逢侠者 钱 起</strong></p> <p>燕赵<span class='wp_keywordlink'><a href="https://www.bannedbook.org/forum11/topic295.html" title="禁片：诗人的悲歌" target="_blank">悲歌</a></span>士 相逢剧孟家 寸心言不尽 前路日将斜</p> <p><strong>江行望匡庐 前 人</strong></p> <p>咫尺愁风雨 匡庐不可登 只疑云雾窟 犹有六朝僧</p> <p><strong>答李瀚 韦应物</strong></p> <p>林中观易罢 溪上对鸥闲 楚俗饶词客 何人最往还</p> <p><strong>秋风引 刘禹锡</strong></p> <p>何处秋风至 萧萧送雁群 朝来入庭树 孤客最先闻</p> <p><strong>秋夜寄丘员外 韦应物</strong></p> <p>怀君属秋夜 散步咏凉天 山空松子落 幽人应未眠</p> <p><strong>秋日 耿 （三点水＋繁体韦）</strong></p> <p>返照入闾巷 忧来谁共语 古道少人行 秋风动禾黍</p> <p><strong>秋日湖上 薛 莹</strong></p> <p>落日五湖游 烟波处处愁 浮沉千古事 谁与问东流</p> <p><strong>宫中题 文宗皇帝</strong></p> <p>辇路生秋草 上林花满枝 凭高何限意 无复侍臣知</p> <p><strong>汾上惊秋 苏 （廷＋页）</strong></p> <p>北风吹白云 万里渡河汾 心绪逢摇落 秋声不可闻</p> <p><strong>寻隐者不遇 贾 岛</strong></p> <p>松下问童子 言师采药去 只在此山中 云深不知处</p> <p>蜀道后期 张 说</p> <p>客心争日月 来往预期程 秋风不相待 先至洛阳城</p> <p><strong>静夜思 李 白</strong></p> <p>疑是地上霜 举头望明月 低头思故乡</p> <p><strong>秋浦歌 李 白</strong></p> <p>白发三千丈 离愁似个长 不知明镜里 何处得秋霜</p> <p><strong>赠乔侍郎 陈子昂</strong></p> <p>汉廷荣巧宦 云阁薄边功 可怜骢马使 白首为谁雄</p> <p><strong>答五陵太守 王昌龄</strong></p> <p>仗剑行千里 微躯敢一言 曾为大梁客 不负信陵恩</p> <p><strong>行军九日思长安故园 岑 参</strong></p> <p>强欲登高去 无人送酒来 遥怜故园菊 应傍战场开</p> <p><strong>婕妤怨 皇甫冉</strong></p> <p>花枝出建章 凤管发昭阳 借问承恩者 双蛾几许长</p> <p><strong>题竹林寺 朱 放</strong></p> <p>岁月人间促 烟霞此地多 殷勤竹林寺 更得几回过</p> <p><strong>三闾庙 戴叔伦</strong></p> <p>沅湘流不尽 屈子怨何深 日暮秋风起 萧萧枫树林</p> <p><strong>易水送别 骆宾王</strong></p> <p>此地别燕丹 壮士发冲冠 昔时人已没 今日水犹寒</p> <p><strong>别卢秦卿 司空曙</strong></p> <p>知有前期在 难分此夜中 无将故人酒 不及石尤风</p> <p><strong>答人 太上隐者</strong></p> <p>偶来松树下 高枕石头眠 山中无历日 寒尽不知年</p> <h3><strong>千家诗卷二 五律</strong></h3> <p><strong>幸蜀回至剑门 玄宗皇帝</strong></p> <p>剑阁横云峻 銮舆出狩回 翠屏千仞合 丹嶂五丁开<br /> 灌木萦旗转 仙云拂马来 乘时方在德 嗟尔勒铭才</p> <p><strong>和晋陵陆承相 杜审言</strong></p> <p>独有宦游人 偏惊物候新 云霞出海曙 梅柳渡江春<br /> 淑气催黄鸟 晴光转绿苹 忽闻歌古调 归思欲沾巾</p> <p><strong>蓬莱三殿侍宴奉敕咏终<a href="https://www.bannedbook.org/bnews/tag/%E5%8D%97%E5%B1%B1/" class="st_tag internal_tag" rel="tag" title="标签 南山 下的日志">南山</a> 杜审言</strong></p> <p>北斗挂城边 南山倚殿前 云标金阙回 树杪玉堂悬<br /> 半岭通佳气 中峰绕瑞烟 小臣持献寿 长此戴尧天</p> <p><strong>春夜别友人 陈子昂</strong></p> <p>银烛吐清烟 金尊对绮筵 离堂思琴瑟 别路绕山川<br /> 明月悬高树 长河没晓天 悠悠洛阳去 此会在何年</p> <p>长甯公主东庄侍宴 李 峤</p> <p>别业临青甸 鸣銮降紫霄 长筵（宛＋鸟）鹭集 仙管凤凰调<br /> 树接南山近 烟含北渚遥 承恩咸已醉 恋赏未还镳</p> <p><strong>恩赐丽正殿书院赐宴应制得林字 张 说</strong></p> <p>东壁图书府 西园翰墨林 诵诗闻国政 讲易见天心<br /> 位窃和羹重 恩叨醉酒深 载歌春兴曲 情竭为知音</p> <p><strong>送友人 李 白</strong></p> <p>青山横北郭 白水绕东城 此地一为别 孤篷万里征<br /> 浮云游子意 落日故人情 挥手自兹去 萧萧斑马鸣</p> <p><strong>送友人入蜀 李 白</strong></p> <p>见说蚕丛路 崎岖不易行 山从人面起 云傍马头生<br /> 芳树笼秦栈 春流绕蜀城 升沈应已定 不必问君平</p> <p><strong>次北固山下 王 湾</strong></p> <p>客路青山外 行舟绿水前 潮平两岸阔 风正一帆悬<br /> 海日生残夜 江春入旧年 乡书何处达 归雁洛阳边</p> <p><strong>苏氏别业 祖 咏</strong></p> <p>别业居幽处 到来生隐心 南山当户牖 澧水映园林<br /> 竹覆经冬雪 庭昏未夕阴 寥寥人境外 闲坐听春禽</p> <p><strong>春宿左省 杜 甫</strong></p> <p>花隐掖垣暮 啾啾栖鸟过 星临万户动 月傍九霄多<br /> 不寝听金钥 因风想玉坷 明朝有封事 数问夜如何</p> <p><strong>题玄武禅师屋壁 杜 甫</strong></p> <p>何年顾虎头 满壁画沧州 赤日石林气 青天江海流<br /> 锡飞常近鹤 杯渡不惊鸥 似得庐山路 真随惠远游</p> <p><strong>终南山 王 维</strong></p> <p>太乙近天都 连山到海隅 白云回望合 青霭入看无<br /> 分野中峰变 阴晴众壑殊 欲投何处宿 隔水问樵夫</p> <p><strong>登总持阁 岑 参</strong></p> <p>高阁逼诸天 登临近日边 晴开万井树 愁看五陵烟<br /> 槛外低秦岭 窗中小渭川 早知清净理 常愿奉金仙</p> <p><strong>寄左省杜拾遗 岑 参</strong></p> <p>联步趋丹陛 分曹限紫薇 晓随天仗入 暮惹御香归<br /> 白发悲花落 青云羡鸟飞 圣朝无阙事 自觉谏书稀</p> <p><strong>登兖州城楼 杜 甫</strong></p> <p>东郡趋庭日 南楼纵目初 浮云连海岱 平野入青徐<br /> 孤嶂秦碑在 荒城鲁殿余 从来多古意 临眺独踌躇</p> <p><strong>杜少府之任蜀州 王 勃</strong></p> <p>城阙辅三秦 风烟望五津 与君离别意 同是宦游人<br /> 海内存知己 天涯若比邻 无为在歧路 儿女共沾巾</p> <p><strong>送崔融 杜审言</strong></p> <p>君王行出将 书记远从征 祖帐连河阙 军麾动洛城<br /> 旌旗朝朔气 笳吹夜边声 坐觉烟尘少 秋风古北平</p> <p><strong>扈从登封途中作 宋之问</strong></p> <p>帐殿郁崔嵬 仙游实壮哉 晓云连幕卷 夜火杂星回<br /> 谷暗千旗出 山鸣万乘来 扈从良可赋 终乏（提手炎）天才</p> <p><strong>题义公禅房 孟浩然</strong></p> <p>义公习禅寂 结宇依空林 户外一峰秀 阶前众壑深<br /> 夕阳连雨足 空翠落庭阴 看取莲花净 方知不染心</p> <p><strong>醉后赠张旭 高 适</strong></p> <p>世上漫相识 此翁殊不然 兴来书自圣 醉后语尤颠<br /> 白发老闲事 青云在目前 床头一壶酒 能更几回眠</p> <p><strong>玉台观 高 适</strong></p> <p>浩劫因王造 平台访古游 彩云萧史驻 文字鲁恭留<br /> 宫阙通群帝 乾坤到十洲 人传有笙鹤 时过北山头</p> <p><strong>观李固言 杜 甫</strong></p> <p>方丈浑连水 天台总映云 人间长见画 老去限空闻<br /> 范蠡舟偏小 王乔鹤不群 此生随万物 何处<span class='wp_keywordlink'><a href="https://www.bannedbook.org/forum2/topic232.html" title="出尘-大纪元专栏作家章天亮自传体爱情小说" target="_blank">出尘</a></span>氛</p> <p><strong>旅夜书怀 杜 甫</strong></p> <p>细草微风岸 危樯独夜舟 星随平野阔 月涌大江流<br /> 名岂文章著 官因老病休 飘飘何所似 天地一沙鸥</p> <p><strong>登岳阳楼 杜 甫</strong></p> <p>昔闻洞庭水 今上岳阳楼 吴楚东南坼 乾坤日月浮<br /> 亲朋无一字 老病有孤舟 戎马关山北 凭轩涕泗流</p> <p><strong>江南旅情 祖 咏</strong></p> <p>楚山不可极 归路但萧条 海色晴看雨 江声夜听潮<br /> 剑留南斗近 书寄北风遥 为报空潭橘 无媒寄洛桥</p> <p><strong>宿龙兴寺 綦毋潜</strong></p> <p>香刹夜忘归 松清古殿扉 灯明方丈室 珠系比丘衣<br /> 白日传心净 青莲喻法微 天花落不尽 处处鸟衔飞</p> <p><strong>破山寺后禅院 常 建</strong></p> <p>清晨入古寺 初日照高林 曲径通幽处 禅房花木深<br /> 山光悦鸟性 潭影空人心 万籁此俱寂 惟闻钟磬音</p> <p><strong>题松汀驿 张 佑</strong></p> <p>山色远含空 苍茫泽国东 海明先见日 江白迥闻风<br /> 鸟道高原去 人烟小径通 那知旧遗逸 不在五湖中</p> <p><strong>圣果寺 释处默</strong></p> <p>路自中峰上 盘回出薜萝 到江吴地尽 隔岸越山多<br /> 古木丛青蔼 遥天浸白波 下方城郭近 钟磬杂笙歌</p> <p><strong>野望 王 绩</strong></p> <p>东皋薄暮望 徙倚欲何依 树树皆秋色 山山惟落晖<br /> 牧人驱犊返 猎马带禽归 相顾无相识 长歌怀采薇</p> <p><strong>送别崔著作东征 陈子昂</strong></p> <p>金天方肃杀 白露始专征 王师非乐战 之子送佳兵<br /> 海气侵南部 边风扫北平 莫卖卢龙塞 归邀麟阁名</p> <p><strong>携妓纳凉晚际遇雨 杜 甫</strong></p> <p>落日放船好 轻风生浪迟 竹深留客处 荷净纳凉时<br /> 公子调冰水 佳人雪藕丝 片云头上黑 应是雨催诗</p> <p><strong>其二 杜 甫</strong></p> <p>雨来沾席上 风急打船头 越女红裙湿 燕姬翠黛愁<br /> 缆侵堤柳系 幔卷浪花浮 归路翻萧飒 陂塘五月秋</p> <p><strong>宿云门寺阁 孙 逖</strong></p> <p>香阁东山下 烟花象外幽 悬灯千嶂夕 卷幔五湖秋<br /> 画壁余鸿雁 纱窗宿斗牛 更疑天路近 梦与白云游</p> <p><strong>秋登宣城谢眺北楼 李 白</strong></p> <p>江城如画里 山晓望晴空 两水夹明镜 双桥落彩虹<br /> 人烟寒橘柚 秋色老梧桐 谁念北楼上 临风怀谢公</p> <p><strong>临洞庭 孟浩然</strong></p> <p>八月湖水平 涵虚混太清 气蒸云梦泽 波撼岳阳城<br /> 欲济无舟楫 端居耻圣明 坐观垂钓者 徒有羡鱼情</p> <p><strong>过香积寺 王 维</strong></p> <p>不知香积寺 数里入云峰 古木无人径 深山何处钟<br /> 泉声咽危石 日色冷青松 薄暮空潭曲 安禅制毒龙</p> <p><strong>送郑侍御谪闽中 高 适</strong></p> <p>谪去君无恨 闽中我旧过 大都秋雁少 只是夜猿多<br /> 东路云山合 南天瘴疠和 自当逢雨露 行矣顺风波</p> <p><strong>秦州杂诗 杜 甫</strong></p> <p>凤林戈未息 鱼海路常难 候火云峰峻 悬军幕井干<br /> 风连西极动 月过北庭寒 故老思飞将 何时议筑坛</p> <p><strong>禹庙 杜 甫</strong></p> <p>禹庙空山里 秋风落日斜 荒庭垂橘柚 古屋画龙蛇<br /> 云气生虚壁 江深走白沙 早知乘四载 疏凿控三巴</p> <p><strong>望秦川 李 颀</strong></p> <p>秦川朝望迥 日出正东峰 远近山河净 逶迤城阙重<br /> 秋声万户竹 寒色五陵松 有客归欤叹 凄其霜露浓</p> <p><strong>同王征君洞庭有怀 张 谓</strong></p> <p>八月洞庭秋 潇湘水北流 还家万里梦 为客五更愁<br /> 不用开书帙 偏宜上酒楼 故人京洛满 何日复同游</p> <p><strong>渡扬子江 丁仙芝</strong></p> <p>桂楫中流望 空波两岸明 林开扬子驿 山出润州城<br /> 海尽边阴静 江寒朔吹生 更闻枫叶下 淅沥度秋声</p> <p><strong>幽州夜歌 张 说</strong></p> <p>凉风吹夜雨 萧瑟动寒林 正有高堂宴 能忘迟暮心<br /> 军中宜剑舞 塞上重笳音 不作边城将 谁知恩遇深</p> <figure id="attachment_32579" aria-describedby="caption-attachment-32579" style="width: 1152px" class="wp-caption alignnone"><figcaption id="caption-attachment-32579" class="wp-caption-text">《千家诗》（明德合成）</figcaption></figure> <h3><strong>千家诗卷三 七绝</strong></h3> <p><strong>春日偶成 程 颢</strong></p> <p>云淡风轻近午天 傍花随柳过前川 时人不识余心乐<br /> 将谓偷闲学少年</p> <p><strong>春日 朱 熹</strong></p> <p>胜日寻芳泗水滨 无边光景一时新 等闲识得东风面<br /> 万紫千红总是春</p> <p><strong>春宵 苏 轼</strong></p> <p>春宵一刻值千金 花有清香月有阴 歌管楼台声细细<br /> 秋千院落夜沈沈</p> <p><strong>城东早春 杨巨源</strong></p> <p>诗家清景在新春 绿柳才黄半未匀 若待上林花似锦<br /> 出门俱是看花人</p> <p><strong>春夜 王安石</strong></p> <p>金炉香尽漏声残 剪剪轻风阵阵寒 春色恼人眠不得<br /> 月移花影上栏杆</p> <p><strong>初春小雨 韩 愈</strong></p> <p>天街小雨润如酥 草色遥看近却无 最是一年春好处<br /> 绝胜烟柳满皇都</p> <p><strong>元日 王安石</strong></p> <p>爆竹声中一岁除 春风送暖入屠苏 千门万户（日＋童）（日＋童）日<br /> 总把新桃换旧符</p> <p><strong>上元侍宴 苏 轼</strong></p> <p>淡月疏星绕建章 仙风吹下御炉香 侍臣鹄立通明殿<br /> 一朵红云捧玉皇</p> <p>立春偶成 张 （木＋式）<br /> 律回岁晚冰霜少 春到人间草木知 便觉眼前生意满<br /> 东风吹水绿参差</p> <p>打球图 晁无咎<br /> 阊阖千门万户开</p> <p>三郎沈醉打球回</p> <p>九龄已老韩休死</p> <p>无复明朝谏疏来</p> <p><strong>宫词 林 洪</strong></p> <p>金殿当头紫阁重</p> <p>仙人掌上玉芙蓉</p> <p>太平天子朝元日</p> <p>五色云车驾六龙</p> <p><strong>其二 林 洪</strong></p> <p>殿上衮衣明日月</p> <p>砚中旗影动龙蛇</p> <p>纵横礼乐三千字</p> <p>独对丹墀日未斜</p> <p><strong>咏华清宫 王 建</strong></p> <p>行尽江南数十程</p> <p>晓风残月入华清</p> <p>朝元阁上西风急</p> <p>都入长杨作雨声</p> <p><strong>清平调词 李 白</strong></p> <p>云想衣裳花想容</p> <p>春风拂槛露华浓</p> <p>若非群玉山头见</p> <p>会向瑶台月下逢</p> <p><strong>题邸间壁 郑 谷</strong></p> <p>酴（酉＋縻）香梦怯春寒</p> <p>敲断玉钗红烛冷</p> <p>计程应说到常山</p> <p><strong>绝句 杜 甫</strong></p> <p>两个黄鹂鸣翠柳</p> <p>窗含西岭千秋雪</p> <p>门泊东吴万里船</p> <p><strong>海棠 苏 轼</strong></p> <p>东风袅袅泛崇光</p> <p>香雾空蒙月转廊</p> <p>只恐夜深花睡去</p> <p>故烧高烛照红妆</p> <p><strong><a href="https://www.bannedbook.org/bnews/tag/%E6%B8%85%E6%98%8E/" class="st_tag internal_tag" rel="tag" title="标签 清明 下的日志">清明</a> 王禹</strong></p> <p>无花无酒过清明</p> <p>兴味萧然似野僧</p> <p>昨日邻家乞新火</p> <p>晓窗分与读书灯</p> <p><strong>清明 杜 牧</strong></p> <p>清明时节雨纷纷</p> <p>路上行人欲断魂</p> <p>借问酒家何处有</p> <p>牧童遥指杏花村</p> <p><strong>社日 张 演</strong></p> <p>鹅湖山下稻粱肥</p> <p>豚栅鸡栖对掩扉</p> <p>桑柘影斜春社散</p> <p>家家扶得醉人归</p> <p><strong>寒食 韩 （雄右换羽）</strong></p> <p>春城无处不飞花</p> <p>寒食东风御柳斜</p> <p>日暮汉宫传蜡烛</p> <p>轻烟散入五侯家</p> <p><strong>江南春 杜 牧</strong></p> <p>千里莺啼绿映红</p> <p>水村山郭酒旗风</p> <p>南朝四百八十寺</p> <p>多少楼台烟雨中</p> <p><strong>上高侍郎 高 蟾</strong></p> <p>天上碧桃和露种</p> <p>日边红杏倚云栽</p> <p>芙蓉生在秋江上</p> <p>不向东风怨未开</p> <p><strong>绝句 僧志安</strong></p> <p>古木阴中系短篷</p> <p>杖藜扶我过桥东</p> <p>沾衣欲湿杏花雨</p> <p>吹面不寒杨柳风</p> <p><strong>游小园不值 叶 适</strong></p> <p>应嫌屐齿印苍苔</p> <p>十扣柴扉九不开</p> <p>春色满园关不住</p> <p>一枝红杏出墙来</p> <p>客中行 李 白</p> <p>兰陵美酒郁金香</p> <p>玉碗盛来琥珀光</p> <p>但使主人能醉客</p> <p>不知何处是他乡</p> <p><strong>题屏 刘季孙</strong></p>  <p>呢喃燕子语梁间</p> <p>底事来惊梦里闲</p> <p>说与旁人浑不解</p> <p>杖藜携酒看芝山</p> <p>漫兴 杜 甫</p> <p>肠断春江欲尽头</p> <p>杖藜徐步立芳洲</p> <p>颠狂柳絮随风舞</p> <p>轻薄桃花逐水流</p> <p><strong>庆全庵桃花 谢枋得</strong></p> <p>寻得桃源好避秦</p> <p>桃红又是一年春</p> <p>花飞莫遣随流水</p> <p>怕有渔郎来问津</p> <p><strong>玄都观桃花 刘禹锡</strong></p> <p>紫陌红尘拂面来</p> <p>无人不道看花回</p> <p>玄都观里桃千树</p> <p>尽是刘郎去后栽</p> <p><strong>再游玄都观 刘禹锡</strong></p> <p>百亩庭中半是苔</p> <p>桃花净尽菜花开</p> <p>种桃道士归何处</p> <p>前度刘郎今又来</p> <p><strong>滁州西涧 韦应物</strong></p> <p>独怜幽草涧边生</p> <p>上有黄鹂深树鸣</p> <p>春潮带雨晚来急</p> <p>野渡无人舟自横</p> <p>花影 苏 轼<br /> 重重叠叠上瑶台 几度呼童扫不开 刚被太阳收拾去<br /> 却教明月送将来</p> <p><strong>北山 王安石</strong></p> <p>北山输绿涨横陂</p> <p>直堑回塘滟滟时</p> <p>细数落花因坐久</p> <p>缓寻芳草得归迟</p> <p><strong>湖上 徐元杰</strong></p> <p>花开红树乱莺啼</p> <p>草长平湖白鹭飞</p> <p>风日晴和人意好</p> <p>夕阳箫鼓几船归</p> <p><strong>漫兴 杜 甫</strong><br /> 糁径杨花铺白毡</p> <p>点溪荷叶叠青钱</p> <p>笋根稚子无人见</p> <p>沙上凫雏傍母眠</p> <p><strong>春晴 王 驾</strong></p> <p>雨前初见花间蕊</p> <p>雨后全无叶底花</p> <p>蜂蝶纷纷过墙去</p> <p>却疑春色在邻家</p> <p><strong>春暮 曹 豳</strong></p> <p>门外无人问落花</p> <p>绿阴冉冉遍天涯</p> <p>林莺啼到无声处</p> <p>青草池塘独听蛙</p> <p><strong>落花 朱淑贞</strong></p> <p>连理枝头花正开</p> <p>妒花风雨便相催</p> <p>愿教青帝常为主</p> <p>莫遣纷纷点翠苔</p> <p><strong>春暮游小园 王 淇</strong></p> <p>一从梅粉褪残妆</p> <p>涂抹新红上海棠</p> <p>开到荼蘼花事了</p> <p>丝丝天棘出莓墙</p> <p><strong>莺梭 刘克庄</strong></p> <p>掷柳迁乔太有情</p> <p>交交时作弄机声</p> <p>洛阳三月花如锦</p> <p>多少工夫织得成</p> <p><strong>暮春即事 叶 李</strong></p> <p>双双瓦雀行书案</p> <p>点点杨花入砚池</p> <p>闲坐小窗读周易</p> <p>不知春去几多时</p> <p><strong>登山 李 涉</strong></p> <p>终日昏昏醉梦间</p> <p>忽闻春尽强登山</p> <p>因过竹院逢僧话</p> <p>又得浮生半日闲</p> <p><strong>蚕妇吟 谢枋得</strong></p> <p>子规啼彻四更时</p> <p>起视蚕稠怕叶稀</p> <p>不信楼头杨柳月</p> <p>玉人歌舞未曾归</p> <p><strong>晚春 韩 愈</strong></p> <p>草木知春不久归</p> <p>百般红紫斗芳菲</p> <p>杨花榆荚无才思</p> <p>惟解漫天作雪飞</p> <p><strong>伤春 杨 简</strong></p> <p>准拟今春乐事浓</p> <p>依然枉却一东风</p> <p>年年不带看花眼</p> <p>不是愁中即病中</p> <p><strong>送春 王逢原</strong></p> <p>三月残花落更开</p> <p>小檐日日燕飞来</p> <p>子规夜半犹啼血</p> <p>不信东风唤不回</p> <p><strong>三月晦日送春 贾 岛</strong></p> <p>三月正当三十日</p> <p>风光别我苦吟身</p> <p>共君今夜不须睡</p> <p>未到晓钟犹是春</p> <p><strong>客中初夏 司马光</strong></p> <p>四月清和雨乍晴</p> <p>南山当户转分明</p> <p>更无柳絮因风起</p> <p>惟有葵花向日倾</p> <p><strong>有约 司马光</strong></p> <p>黄梅时节家家雨</p> <p>青草池塘处处蛙</p> <p>有约不来过夜半</p> <p>闲敲棋子落灯花</p> <p><strong>初夏睡起 杨 简</strong><br /> 梅子流酸溅齿牙 芭蕉分绿上窗纱 日长睡起无情思<br /> 闲看儿童捉柳花<br /> ＊一作杨万里作</p> <p>三衢道中 曾 纡</p> <p>梅子黄时日日晴</p> <p>小溪泛尽却山行</p> <p>绿阴不减来时路</p> <p>添得黄鹂四五声</p> <p><strong>即景 朱淑贞</strong></p> <p>竹摇清影罩幽窗</p> <p>两两时禽噪夕阳</p> <p>谢却海棠飞尽絮</p> <p>困人天气日初长</p> <p><strong>夏日 戴复古</strong></p> <p>乳鸭池塘水浅深</p> <p>熟梅天气半晴阴</p> <p>东园载酒西园醉</p> <p>摘尽枇杷一树金</p> <p><strong>晚楼闲坐 王安石</strong></p> <p>四顾山光接水光</p> <p>凭栏十里芰荷香</p> <p>清风明月无人管</p> <p>并作南来一味凉</p> <p><strong>山居夏日 高 骈</strong></p> <p>绿树阴浓夏日长</p> <p>楼台倒影入池塘</p> <p>水晶帘动微风起</p> <p>满架蔷薇一院香</p> <p><strong>田家 范成大</strong><br /> 昼出耘田夜绩麻</p> <p>村庄儿女各当家</p> <p>童孙未解供耕织</p> <p>也傍桑阴学种瓜</p> <p><strong>村庄即事 范成大</strong></p> <p>绿遍山原白满川</p> <p>子规声里雨如烟</p> <p>乡村四月闲人少</p> <p>才了蚕桑又插田</p> <p><strong>题榴花 朱 熹</strong></p> <p>五月榴花照眼明</p> <p>枝间时见子初成</p> <p>可怜此地无车马</p> <p>颠倒苍苔落绛英</p> <p><strong>村晚 雷 震</strong></p> <p>草满池塘水满陂</p> <p>山衔落日浸寒漪</p> <p>牧童归去横牛背</p> <p>短笛无腔信口吹</p> <p><strong>茅檐 王安石</strong></p> <p>茅檐常扫净无苔</p> <p>花木成蹊手自栽</p> <p>一水护田将绿绕</p> <p>两山排闼送青来</p> <p><strong>乌衣巷 刘禹锡</strong></p> <p>朱雀桥边野草花</p> <p>乌衣巷口夕阳斜</p> <p>旧时王谢堂前燕</p> <p>飞入寻常百姓家</p> <p><strong>送使安西 王 维</strong></p> <p>渭城朝雨（悒左换水旁）轻尘</p> <p>客舍青青柳色新</p> <p>劝君更尽一杯酒</p> <p>西出阳关无故人</p> <p><strong>题北榭碑 李 白</strong></p> <p>一为迁客去长沙</p> <p>西望长安不见家</p> <p>黄鹤楼中吹玉笛</p> <p>江城五月落梅花</p> <p>题淮南寺 程 颢</p> <p>南去北来休便休</p> <p>白苹吹尽楚江秋</p> <p>道人不是悲秋客</p> <p>一任晚山相对愁</p> <p>秋月 程 颢</p> <p>清溪流过碧山头</p> <p>空水澄鲜一色秋</p> <p>隔断红尘三十里</p> <p>白云红叶雨悠悠</p> <p><strong>七夕 杨 朴</strong></p> <p>未会牵牛意若何</p> <p>须邀织女弄金梭</p> <p>年年乞与人间巧</p> <p>不道人间巧几多</p> <p><strong>立秋 刘武子</strong></p> <p>乳鸦啼散玉屏空</p> <p>一枕新凉一扇风</p> <p>睡起秋声无觅处</p> <p>满阶梧叶月明中</p> <p>七夕 杜 牧</p> <p>银烛秋光冷画屏</p> <p>轻罗小扇扑流萤</p> <p>天街夜色凉如水</p> <p>卧看牵牛织女星</p> <p><strong>中秋 杜 牧</strong></p> <p>暮云收尽溢清寒</p> <p>银汉无声转玉盘</p> <p>此生此夜不长好</p> <p>明月明年何处看</p> <p><strong>江楼有感 赵 嘏</strong></p> <p>独上江楼思悄然</p> <p>月光如水水如天</p> <p>同来玩月人何在</p> <p>风景依稀似去年</p> <p><strong>西湖 林 洪</strong></p> <p>山外青山楼外楼</p> <p>西湖歌舞几时休</p> <p>暖风薰得游人醉</p> <p>直把杭州作汴州</p> <p><strong>西湖 苏 轼</strong></p> <p>毕竟西湖六月中</p> <p>风光不与四时同</p> <p>接天莲叶无穷碧</p> <p>映日荷花别样红</p> <p>湖上初雨 苏 轼</p> <p>水光潋滟晴方好</p> <p>山色空蒙雨亦奇</p> <p>欲把西湖比西子</p> <p>淡妆浓抹总相宜</p> <p><strong>入直 周必大</strong></p> <p>绿槐夹道集昏鸦</p> <p>敕使传宣坐赐茶</p> <p>归到玉堂清不寐</p> <p>月钩初上紫薇花</p> <p><strong>水亭 蔡 确</strong></p> <p>纸屏石枕竹方床</p> <p>手倦抛书午梦长</p> <p>睡起莞然成独笑</p> <p>数声渔笛在沧浪</p> <p><strong>禁锁 洪 遵</strong></p> <p>禁门深锁寂无哗</p> <p>浓墨淋漓两相麻</p> <p>唱彻五更天未晓</p> <p><strong>竹楼 李嘉佑</strong></p> <p>傲吏身闲笑五侯</p> <p>西江取竹起高楼</p> <p>南风不用蒲葵扇</p> <p>纱帽闲眠对水鸥</p> <p><strong>直中书省 白居易</strong></p> <p>丝纶阁下文章静</p> <p>钟鼓楼中刻漏长</p> <p>独坐黄昏谁是伴</p> <p>紫薇花对紫薇郎</p> <p><strong>观书有感 朱 熹</strong></p> <p>半亩方塘一鉴开</p> <p>天光云影共徘徊</p> <p>问渠那得清如许</p> <p>为有源头活水来</p> <p><strong>泛舟 朱 熹</strong></p> <p>昨夜江边春水生</p> <p>艨艟巨舰一毛轻</p> <p>向来枉费推移力</p> <p>此日中流自在行</p> <p><strong>冷泉亭 林 洪</strong></p> <p>一泓清可沁诗脾</p> <p>冷暖年来只自知</p> <p>流出西湖载歌舞</p> <p>回头不似在山时</p> <p><strong>冬景 苏 轼</strong></p> <p>荷尽已无擎雨盖</p> <p>菊残犹有傲霜枝</p>  <p>一年好景君须记</p> <p>最是橙黄橘绿时</p> <p><strong>枫桥夜泊 张 继</strong></p> <p>江枫渔火对愁眠</p> <p>姑苏城外寒山寺</p> <p>夜半钟声到客船</p> <p><strong>寒夜 杜小山</strong><br /> 寒夜客来茶当酒</p> <p>竹炉汤沸火初红</p> <p>寻常一样窗前月</p> <p>才有梅花便不同</p> <p><strong>霜夜 李商隐</strong></p> <p>初闻征雁已无蝉</p> <p>百尺楼台水接天</p> <p>青女素娥俱耐冷</p> <p>月中霜里斗婵娟</p> <p><strong>梅 王 淇</strong></p> <p>不受尘埃半点侵</p> <p>竹篱茅舍自甘心</p> <p>只因误识林和靖</p> <p>惹得<span class='wp_keywordlink'><a href="https://www.bannedbook.org/forum11/topic295.html" title="禁片：诗人的悲歌" target="_blank">诗人</a></span>说到今</p> <p><strong>早春 白玉蟾</strong></p> <p>南枝才放两三花</p> <p>雪里吟香弄粉些</p> <p>淡淡著烟浓著月</p> <p>深深笼水浅笼沙</p> <p><strong>雪梅 卢梅坡</strong></p> <p>梅雪争春未肯降</p> <p>骚人阁笔费评章</p> <p>梅须逊雪三分白</p> <p>雪却输梅一段香</p> <p><strong>又 卢梅坡</strong></p> <p>有梅无雪不精神</p> <p>有雪无诗俗了人</p> <p>日暮诗成天又雪</p> <p>与梅井作十分春</p> <p><strong>答锺弱翁 牧 童</strong></p> <p>草铺横野六七里</p> <p>笛弄晚风三四声</p> <p>归来饱饭黄昏后</p> <p>不脱蓑衣卧月明</p> <p><strong>秦淮夜泊 杜 牧</strong></p> <p>烟笼寒水月笼沙</p> <p>夜泊秦淮近酒家</p> <p>商女不知亡国恨</p> <p>隔江犹唱后庭花</p> <p><strong>归雁 钱 起</strong></p> <p>潇湘何事等闲回</p> <p>水碧沙明两岸苔</p> <p>二十五弦弹夜月</p> <p>不胜清怨却飞来</p> <p><strong>题壁 无名氏</strong></p> <p>一团茅草乱蓬蓬</p> <p>蓦地烧天蓦地空</p> <p>争似满炉煨（木骨）（木出）</p> <p>漫腾腾地暖烘烘</p> <h3><strong>千家诗卷四 七律</strong></h3> <p><strong>早朝大明宫 贾 至</strong></p> <p>银烛朝天紫陌长 禁城春色晓苍苍 千条弱柳垂青锁<br /> 百啭流莺绕建章 剑佩声随玉墀步 衣冠身惹御炉香<br /> 共沐恩波凤池上 朝朝染翰侍君王</p> <p><strong>和贾舍人早朝 杜 甫</strong></p> <p>五夜漏声催晓箭 九重春色醉仙桃 旌旗日暖龙蛇动<br /> 宫殿风微燕雀高 朝罢香烟携满袖 诗成珠玉在挥毫<br /> 欲知世掌丝纶美 池上于今有凤毛</p> <p><strong>和贾舍人早朝 王 维</strong></p> <p>绛帻鸡人报晓筹 尚衣方进翠云裘 九天阊阖开宫殿<br /> 万国衣冠拜冕旒 日色才临仙掌动 香烟欲傍衮龙浮<br /> 朝罢须裁五色诏 佩声归到凤池头</p> <p><strong>和贾舍人早朝 岑 参</strong></p> <p>鸡鸣紫陌曙光寒 莺啭皇州春色阑 金阙晓钟开万户<br /> 玉阶仙仗拥千官 花迎剑佩星初落 柳拂旌旗露未干<br /> 独有凤凰池上客 阳春一曲和皆难</p> <p><strong>上元应制 蔡 襄</strong></p> <p>端门方喜翠华临</p> <p>宸游不为三元夜<br /> 乐事还同万众心</p> <p>天上清光留此夕</p> <p>人间和气阁春阴</p> <p>要知尽庆华封祝</p> <p>四十余年惠爱深</p> <p><strong>上元应制 王 洪</strong></p> <p>雪消华月满仙台</p> <p>万烛当楼宝扇开</p> <p>六鳌海上驾山来</p> <p>镐京春酒沾周宴</p> <p><strong>汾水秋风 陋汉才</strong><br /> 一曲升平人尽乐 君王又进紫霞杯<br /> 皇家贵主好神仙，别业初开云汉边。</p> <p><strong>《侍宴安乐公主新宅应制》沈佺期</strong></p> <p>皇家贵主好神仙，别业初开云汉边。<br /> 山出尽如鸣凤岭，池成不让饮龙川。<br /> 妆楼翠幌教春住，舞阁金铺借日悬。<br /> 敬从乘舆来此地，称觞献寿乐钧天。</p> <p><strong>答丁元珍 欧阳修</strong></p> <p>春风疑不到天涯 二月山城未见花 残雪压枝犹有橘<br /> 冻雷惊笋欲抽芽 夜闻啼雁生乡思 病入新年感物华<br /> 曾是洛阳花下客 野芳虽晚不须嗟</p> <p><strong>插花吟 邵 雍</strong></p> <p>头上花枝照酒卮 酒卮中有好花枝 身经两世太平日<br /> 眼见四朝全盛时 况复筋骸粗康健 那堪时节正芳菲<br /> 酒涵花影红光溜 争忍花前不醉归</p> <p><strong>寓意 晏 殊</strong></p> <p>油壁香车不再逢 峡云无迹任西东 梨花院落溶溶月<br /> 柳絮池塘淡淡风 几日寂寥伤酒后 一番萧瑟禁烟中<br /> 鱼书欲寄何由达 水远山长处处同</p> <p><strong>寒食 赵元镇</strong></p> <p>寂寂柴门村落里</p> <p>也教插柳纪年华</p> <p>禁烟不到粤人国</p> <p>上冢亦携庞老家</p> <p>汉寝唐陵无麦饭</p> <p>山溪野径有梨花</p> <p>一樽竟藉青苔卧</p> <p>莫管城头奏暮笳</p> <p><strong>清明 黄庭坚</strong></p> <p>佳节清明桃李笑</p> <p>野田荒冢只生愁</p> <p>雷惊天地龙蛇蛰</p> <p>雨足郊原草木柔</p> <p>人乞祭余骄妾妇</p> <p>士甘焚死不公侯</p> <p>贤愚千载知谁是</p> <p>满眼蓬蒿共一丘</p> <p><strong>清明 高菊卿</strong></p> <p>南北山头多墓田</p> <p>清明祭扫各纷然</p> <p>纸灰飞作白蝴蝶</p> <p>泪血染成红杜鹃</p> <p>日落狐狸眠冢上</p> <p>夜归儿女笑灯前</p> <p>人生有酒须当醉</p> <p>一滴何曾到九泉</p> <p><strong>郊行即事 程 颢</strong></p> <p>芳原绿野恣行时</p> <p>春入遥山碧四围</p> <p>兴逐乱红穿柳巷</p> <p>困临流水坐苔矶</p> <p>莫辞盏酒十分劝</p> <p>只恐风花一片飞</p> <p>况是清明好天气</p> <p>不妨游衍莫忘归</p> <p><strong>秋千 洪觉范</strong></p> <p>画架双裁翠络偏</p> <p>佳人春戏小楼前</p> <p>飘扬血色裙拖地</p> <p>断送玉容人上天</p> <p>花皮润沾红杏雨</p> <p>彩绳斜挂绿杨烟</p> <p>下来闲处从容立</p> <p>疑是蟾宫谪神仙</p> <p><strong>曲江对酒 杜 甫</strong></p> <p>一片花飞减却春</p> <p>风飘万点正愁人</p> <p>且看欲尽花经眼<br /> 莫厌伤多酒入唇</p> <p>江上小堂巢翡翠</p> <p>苑边高冢卧麒麟</p> <p>细推物理须行乐</p> <p>何用浮名绊此身</p> <p><strong>其二 杜 甫</strong></p> <p>朝回日日典春衣</p> <p>每日江头尽醉归</p> <p>酒债寻常行处有</p> <p>人生七十古来稀</p> <p>穿花蛱蝶深深见</p> <p>点水蜻蜓款款飞</p> <p>传与风光共流转</p> <p>暂时相赏莫相违</p> <p><strong>黄鹤楼 崔 颢</strong></p> <p>昔人已乘白云去</p> <p>此地空余黄鹤楼</p> <p>黄鹤一去不复返</p> <p>白云千载空悠悠</p> <p>晴川历历汉阳树</p> <p>芳草萋萋鹦鹉州</p> <p>日暮乡关何处是</p> <p>烟波江上使人愁</p> <p><strong>旅怀 崔 涂</strong></p> <p>水流花谢两无情</p> <p>送尽东风过楚城</p> <p>蝴蝶梦中家万里</p> <p>杜鹃枝上月三更</p> <p>故园书动经年绝</p> <p>华发春催两鬓生</p> <p>自是不归归便得</p> <p>五湖烟景有谁争</p> <p><strong>答李儋 韦应物</strong></p> <p>去年花里逢君别</p> <p>今日花开又一年</p> <p>世事茫茫难自料</p> <p>春愁黯黯独成眠</p> <p>身多疾病思田里</p> <p>邑有流亡愧俸钱</p> <p>闻道欲来相问讯</p> <p>西楼望月几回圆</p> <p><strong>清江 杜 甫</strong></p> <p>清江一曲抱村流</p> <p>长夏江村事事幽</p> <p>自去自来梁上燕</p> <p>相亲相近水中鸥</p> <p>老妻画纸为棋局</p> <p>稚子敲针作钓钩</p> <p>多病所须惟药物</p> <p>微躯此外更何求</p> <p><strong>夏日 张文胜</strong></p> <p>长夏江村风日清</p> <p>檐牙燕雀已生成</p> <p>蝶衣晒粉花枝午<br /> 蛛网添丝屋角晴</p> <p>落落疏廉邀月影</p> <p>嘈嘈虚枕纳溪声</p> <p>久斑两鬓如霜雪</p> <p>直欲樵渔过此生</p> <p><strong>辋川夜雨 王 维</strong></p> <p>积雨空林烟火迟</p> <p>蒸藜炊黍饷东（淄换草头）</p> <p>漠漠水田飞白鹭</p> <p>阴阴夏木啭黄鹂</p> <p>山中习静合朝槿</p> <p>松下清斋折露葵</p> <p>野老与人争席罢</p> <p>海鸥何事更相疑</p> <p><strong>新竹 黄庭坚</strong></p> <p>插棘编篱谨护持</p> <p>养成寒碧映涟漪</p> <p>清风掠地秋先到</p> <p>赤日行天午不知</p> <p>解箨时闻声簌簌</p> <p>放梢初见影离离</p> <p>归闲我欲频来此</p> <p>枕簟仍教到处随</p> <p><strong>偶成 程 颢</strong></p> <p>闲来无事不从容</p> <p>睡觉东窗日已红</p> <p>万物静观皆自得</p> <p>四时佳兴与人同</p> <p>道通天地有形外</p> <p>思入风云变态中</p> <p>富贵不淫贫贱乐</p> <p>男儿到此是豪雄</p> <p><strong>表兄话旧 窦叔向</strong></p> <p>夜合花开香满庭</p> <p>夜深微雨醉初醒 远</p> <p>书珍重何由达</p> <p>旧事凄凉不可听</p> <p>去日儿童皆长大</p> <p>昔年亲友半凋零<br /> 明朝又是孤舟别</p> <p>愁见河桥酒幔青</p> <p><strong>游月殿 程 颢</strong></p> <p>月坡堤上四徘徊</p> <p>北有中天百尺台</p> <p>万物已随秋气改</p> <p>一樽聊为晚凉开</p> <p>水心云影闲相照</p> <p>林下泉声静自来</p> <p>世事无端何足计</p> <p>但逢佳节约重陪</p> <p><strong>秋兴 杜 甫</strong></p> <p>千家山郭静朝晖</p> <p>日日江楼坐翠微</p> <p>信宿渔人还泛泛</p> <p>清秋燕子故飞飞</p> <p>匡衡抗疏功名薄</p> <p>刘向传经心事违</p> <p>同学少年多不贱</p> <p>五陵裘马自轻肥</p> <p><strong>秋兴 杜 甫</strong></p> <p>蓬莱宫阙对南山</p> <p>承露金茎霄汉间</p> <p>西望瑶池降王母</p> <p>东来紫气满函关</p> <p>云移雉尾开宫扇</p> <p>日绕龙鳞识圣颜</p> <p>一卧沧江惊岁晚</p> <p>几回青琐点朝班</p> <p><strong>秋兴 杜 甫</strong></p> <p>玉露凋伤枫树林</p> <p>巫山巫峡气萧森</p> <p>江间波浪兼天涌</p> <p>塞上风云接地阴</p> <p>丛菊两开他日泪</p> <p>孤舟一系故园心</p> <p>寒衣处处催刀尺</p> <p>白帝城高急暮砧</p> <p><strong>秋兴 杜 甫</strong></p> <p>昆明池水汉时功</p> <p>武帝旌旗在眼中</p> <p>织女机丝虚夜月<br /> 石鲸鳞甲动秋风</p> <p>波飘菰米沉云黑</p> <p>露冷莲房坠粉红</p> <p>关塞极天惟鸟道</p> <p>江湖满地一渔翁</p> <p><strong>月夜舟中 戴复古</strong></p> <p>满船明月浸虚空</p>  <p>绿水无痕夜气冲</p> <p>诗思浮沈樯影里</p> <p>梦魂摇拽橹声中</p> <p>星辰冷落碧潭水</p> <p>鸿雁悲鸣红蓼风</p> <p>数点渔灯依古岸</p> <p>断桥垂露滴梧桐</p> <p><strong>长安秋望 赵 嘏</strong></p> <p>云物凄凉拂署流</p> <p>汉家宫阙动高秋</p> <p>残星几点雁横塞<br /> 长笛一声人倚楼</p> <p>紫艳半开篱菊静</p> <p>红衣落尽渚莲愁<br /> 鲈鱼正美不归去</p> <p>空戴南冠学楚囚</p> <p><strong>新秋 杜 甫</strong></p> <p>火云犹未敛奇峰</p> <p>欹枕初惊一叶风</p> <p>几处园林萧瑟里</p> <p>谁家砧杵寂寥中</p> <p>蝉声断续悲残月</p> <p>萤焰高低照暮空</p> <p>赋就金门期再献</p> <p>夜深搔首叹飞蓬</p> <p><strong>中秋 李 朴</strong></p> <p>皓魄当空宝镜升</p> <p>云间仙籁寂无声</p> <p>平分秋色一轮满</p> <p>长伴云衢千里明</p> <p>狡兔空从弦外落</p> <p>妖蟆休向眼前生</p> <p>灵槎拟约同携手</p> <p>更待银河澈底清</p> <p><strong>九日蓝耕会饮 杜 甫</strong></p> <p>老去悲秋强自宽</p> <p>兴来今日尽君欢</p> <p>羞将短发还吹帽</p> <p>笑倩旁人为正冠</p> <p>蓝水远从千涧落</p> <p>玉山高并两峰寒</p> <p>明年此会知谁健</p> <p>醉把茱萸仔细看</p> <p><strong>秋思 陆 游</strong></p> <p>利欲驱人万火牛</p> <p>江湖浪迹一沙鸥</p> <p>日长似岁闲方觉</p> <p>事大如天醉亦休</p> <p>砧杵敲残深巷月</p> <p>梧桐摇落故园秋</p> <p>欲舒老眼无高处</p> <p>安得元龙百尺楼</p> <p><strong>与朱山人 杜 甫</strong></p> <p>锦里先生乌角巾</p> <p>园收芋栗未全贫</p> <p>惯看宾客儿童喜<br /> 得食阶除鸟雀驯</p> <p>秋水才深四五尺</p> <p>野航恰受两三人</p> <p>白沙翠竹江村暮</p> <p>相送柴门月色新</p> <p><strong>闻笛 赵 嘏</strong></p> <p>谁家吹笛画楼中</p> <p>断续声随断续风</p> <p>响遏行云横碧落<br /> 清和冷月到帘栊</p> <p>兴来三弄有桓子</p> <p>赋就一篇怀马融</p> <p>曲罢不知人在否</p> <p>余音嘹亮尚飘空</p> <p><strong>冬景 刘克庄</strong></p> <p>晴窗早觉爱朝曦</p> <p>竹外秋声渐作威</p> <p>命仆安排新暖阁<br /> 呼童熨贴旧寒衣</p> <p>叶浮嫩绿酒初熟</p> <p>橙切香黄蟹正肥</p> <p>蓉菊满园皆可羡</p> <p>赏心从此莫相违</p> <p><strong>冬景 杜 甫</strong></p> <p>天时人事日相催</p> <p>冬至阳生春又来</p> <p>刺绣五纹添弱线</p> <p>吹葭六管动飞灰</p> <p>岸容待腊将舒柳</p> <p>山意冲寒欲放梅</p> <p>云物不殊乡国异</p> <p>教儿且覆掌中杯</p> <p><strong>梅花 林 逋</strong></p> <p>众芳摇落独鲜妍</p> <p>占断风情向小园</p> <p>疏影横斜水清浅<br /> 暗香浮动月黄昏</p> <p>霜禽欲下先偷眼</p> <p>粉蝶如知合断魂</p> <p>幸有微吟可相狎</p> <p>不须檀板共金樽</p> <p><strong>自咏 韩 愈</strong></p> <p>一封朝奏九重天</p> <p>夕贬潮阳路八千</p> <p>本为圣朝除弊政<br /> 敢将衰朽惜残年</p> <p>云横秦岭家何在</p> <p>雪拥蓝关马不前</p> <p>知汝远来应有意</p> <p>好收吾骨瘴江边</p> <p><strong>干戈 王 中</strong></p> <p>干戈未定欲何之</p> <p>一事无成两鬓丝</p> <p>踪迹大纲王粲传<br /> 情怀小样杜陵诗</p> <p>（脊鸟）（令鸟）音断人千里</p> <p>乌鹊巢寒月一枝</p> <p>安得中山千日酒</p> <p>酩然直到太平时</p> <p><strong>归隐 陈 抟</strong></p> <p>十年踪迹走红尘</p> <p>回首青山入梦频</p> <p>紫绶纵荣争及睡</p> <p>朱门虽富不如贫</p> <p>愁闻剑戟扶危主</p> <p>闷听笙歌聒醉人</p> <p>携取旧书归旧隐</p> <p>野花啼鸟一般春</p> <p><strong>时世行 杜荀鹤</strong></p> <p>夫因兵乱守蓬茅</p> <p>麻苎裙衫鬓发焦</p> <p>桑柘废来犹纳税<br /> 田园荒尽尚征苗</p> <p>时挑野菜和根煮</p> <p>旋砍生柴带叶烧</p> <p>任是深山最深处</p> <p>也应无计避征徭</p> <p><strong>送天师 甯献王</strong></p> <p>霜落芝城柳影疏</p> <p>殷勤送客出鄱湖</p> <p>黄金甲锁雷霆印</p> <p>红锦韬缠日月符</p> <p>天上晓行骑只鹤</p> <p>人间夜宿解双凫</p> <p>匆匆归到神仙府</p> <p>为问蟠桃熟也无</p> <p><strong>送毛伯温 明世宗</strong></p> <p>大将南征胆气豪</p> <p>腰横秋水雁翎刀</p> <p>风吹鼍鼓山河动</p> <p>电闪旌旗日月高</p> <p>天上麒麟原有种</p> <p>穴中蝼蚁岂能逃</p> <p>太平待诏归来日</p> <p>朕与先生解战袍</p> <p></p> <p><br/><a href="https://github.com/bannedbook/fanqiang/wiki/V2ray%E6%9C%BA%E5%9C%BA"><img src="https://raw.githubusercontent.com/bannedbook/fanqiang/master/v2ss/images/v2free.jpg" width="336" alt="V2ray翻墙-不限流量、高速稳定、性价比超强"></a><br/></p> <p>《千字文》序言：《千字文》《三字经》《百家姓》是清朝末年以前<span class='wp_keywordlink_affiliate'><a href="https://www.bannedbook.org/" title="中国" target="_blank">中国</a></span>儿童启蒙教育的基本教材，合称“三、百、千”。由于文字简洁实用，易于记诵，所以被当时的社会广泛接受而成为儿童必读。因此，在那个时代只要受过教育的人大概都曾读过。就是在今天，虽然已不再作为小学课本，但是依然有许多父母把它介绍给孩子们做为课外读物。</p> <figure id="attachment_32589" aria-describedby="caption-attachment-32589" style="width: 998px" class="wp-caption alignnone"><figcaption id="caption-attachment-32589" class="wp-caption-text">《千字文》（明德合成）</figcaption></figure> <h3><strong>《千字文》全文：</strong></h3> <p><span class='wp_keywordlink'><a href="https://www.bannedbook.org/forum2/topic1214.html" title="钱理群：1948，天地玄黄" target="_blank">天地玄黄</a></span>，宇宙洪荒。</p> <p>日月盈昃，辰宿列张。</p> <p>寒来暑往，秋收冬藏。</p> <p>闰余成岁，律吕调阳。</p> <p>云腾致雨，露结为霜。</p> <p>金生丽水，玉出昆冈。</p> <p>剑号巨阙，珠称夜光。</p> <p>果珍李柰，菜重芥姜。</p> <p>海咸河淡，鳞潜羽翔。</p> <p>龙师火帝，鸟官人皇。</p> <p>始制文字，乃服衣裳。</p> <p>推位让国，有虞陶唐。</p> <p>吊民伐罪，周发殷汤。</p> <p>坐朝问道，垂拱平章。</p> <p>爱育黎首，臣伏戎羌。</p> <p>遐迩一体，率宾归王。</p> <p>鸣凤在竹，白驹食场。</p> <p>化被草木，赖及万方。</p> <p>盖此身发，四大五常。</p> <p>恭惟鞠养，岂敢毁伤。</p> <p>女慕贞洁，男效才良。</p> <p>知过必改，得能莫忘。</p> <p>罔谈彼短，靡恃己长。</p> <p>信使可覆，器欲难量。</p> <p>墨悲丝染，诗赞羔羊。</p> <p>景行维贤，克念作圣。</p> <p>德建名立，形端表正。</p> <p>空谷传声，虚堂习听。</p> <p>祸因恶积，福缘善庆。</p> <p>尺璧非宝，寸阴是竞。</p> <p>资父事君，曰严与敬。</p> <p>孝当竭力，忠则尽命。</p> <p>临深履薄，夙兴温凊。</p> <p>似兰斯馨，如松之盛。</p> <p>川流不息，渊澄取映。</p> <p>容止若思，言辞安定。</p> <p>笃初诚美，慎终宜令。</p> <p>荣业所基，籍甚无竟。</p> <p>学优登仕，摄职从政。</p> <p>存以甘棠，去而益咏。</p> <p>乐殊贵贱，礼别尊卑。</p> <p>上和下睦，夫唱妇随。</p> <p>外受傅训，入奉母仪。</p> <p>诸姑伯叔，犹子比儿。</p> <p>孔怀兄弟，同气连枝。</p> <p>交友投分，切磨箴规。</p> <p>仁慈隐恻，造次弗离。</p> <p>节义廉退，颠沛匪亏。</p> <p>性静情逸，心动神疲。</p> <p>守真志满，逐物意移。</p> <p>坚持雅操，好爵自縻。</p> <p>都邑华夏，东西二京。</p> <p>背邙面洛，浮渭据泾。</p> <p>宫殿盘郁，楼观飞惊。</p> <p>图写禽兽，画彩仙灵。</p> <p>丙舍旁启，甲帐对楹。</p> <p>肆筵设席，鼓瑟吹笙。</p> <p>升阶纳陛，弁转疑星。</p> <p>右通广内，左达承明。</p> <p>既集坟典，亦聚群英。</p> <p>杜稿钟隶，漆书壁经。</p> <p>府罗将相，路侠槐卿。</p> <p>户封八县，家给千兵。</p> <p>高冠陪辇，驱毂振缨。</p> <p>世禄侈富，车驾肥轻。</p> <p>策功茂实，勒碑刻铭。</p> <p>磻溪伊尹，佐时阿衡。</p> <p>奄宅曲阜，微旦孰营。</p> <p>桓公匡合，济弱扶倾。</p> <p>绮回汉惠，说感武丁。</p> <p>俊乂密勿，多士寔宁。</p> <p>晋楚更霸，赵魏困横。</p> <p>假途灭虢，践土会盟。</p> <p>何遵约法，韩弊烦刑。</p> <p>起翦颇牧，用军最精。</p> <p>宣威沙漠，驰誉丹青。</p> <p>九州禹迹，百郡秦并。</p> <p>岳宗泰岱，禅主云亭。</p> <p>雁门紫塞，鸡田赤城。</p> <p>昆池碣石，钜野洞庭。</p> <p>旷远绵邈，岩岫杳冥。</p> <p>治本于农，务兹稼穑。</p> <p>俶载南亩，我艺黍稷。</p> <p>税熟贡新，劝赏黜陟。</p> <p>孟轲敦素，史鱼秉直。</p> <p>庶几中庸，劳谦谨敕。</p> <p>聆音察理，鉴貌辨色。</p> <p>贻厥嘉猷，勉其祗植。</p> <p>省躬讥诫，宠增抗极。</p> <p>殆辱近耻，林皋幸即。</p> <p>两疏见机，解组谁逼。</p> <p>索居闲处，沉默寂寥。</p> <p>求古寻论，散虑逍遥。</p> <p>欣奏累遣，戚谢欢招。</p> <p>渠荷的历，园莽抽条。</p> <p>枇杷晚翠，梧桐早凋。</p> <p>陈根委翳，落叶飘摇。</p> <p>游鹍独运，凌摩绛霄。</p> <p>耽读玩市，寓目囊箱。</p> <p>易輶攸畏，属耳垣墙。</p> <p>具膳餐饭，适口充肠。</p> <p>饱饫烹宰，饥厌糟糠。</p> <p>亲戚故旧，老少异粮。</p> <p>妾御绩纺，侍巾帷房。</p> <p>纨扇圆洁，银烛炜煌。</p> <p>昼眠夕寐，蓝笋象床。</p> <p>弦歌酒宴，接杯举觞。</p> <p>矫手顿足，悦豫且康。</p> <p>嫡后嗣续，祭祀烝尝。</p> <p>稽颡再拜，悚惧恐惶。</p> <p>笺牒简要，顾答审详。</p> <p>骸垢想浴，执热愿凉。</p> <p>驴骡犊特，骇跃超骧。</p> <p>诛斩贼盗，捕获叛亡。</p> <p>布射僚丸，嵇琴阮啸。</p> <p>恬笔伦纸，钧巧任钓。</p> <p>释纷利俗，并皆佳妙。</p> <p>毛施淑姿，工颦妍笑。</p> <p>年矢每催，曦晖朗曜。</p> <p>璇玑悬斡，晦魄环照。</p> <p>指薪修祜，永绥吉劭。</p> <p>矩步引领，俯仰廊庙。</p> <p>束带矜庄，徘徊瞻眺。</p> <p>孤陋寡闻，愚蒙等诮。</p> <p>谓语助者，焉哉乎也。</p> <p>责任编辑：李文涵 </p>  <ul class='op-related-articles' title='相关阅读'> <li><a href='https://www.bannedbook.org/bnews/yule/20210227/1494947.html' target='_blank'>孙俪又写了一遍<b>千字文</b> 网友：太好看了吧</a></li> <li><a href='https://www.bannedbook.org/bnews/lifebaike/20200712/1359711.html' target='_blank'>《闺训<b>千字文</b>》中的大家闺秀有什么特质？</a></li> <li><a href='https://www.bannedbook.org/bnews/lifebaike/20200622/1348765.html' target='_blank'>梁武帝与周兴嗣的《<b>千字文</b>》</a></li> <li><a href='https://www.bannedbook.org/bnews/yule/20200521/1331817.html' target='_blank'>罗志祥<b>千字文</b>被于正打脸 他清醒点出重点「别靠文字洗白」</a></li> <li><a href='https://www.bannedbook.org/bnews/cnnews/hknews/20191114/1222883.html' target='_blank'>中大校园冲突 这是一场屠杀 卓韵芝“<b>千字文</b>”求助</a></li> </ul> <p class="texttj"> <a href="https://github.com/bannedbook/fanqiang/wiki/V2ray%E6%9C%BA%E5%9C%BA" target="_blank">WIN/MAC/安卓/iOS高速翻墙:高清视频秒开,超低延迟</a><br/> <a href="https://github.com/bannedbook/fanqiang/wiki/%E7%A6%81%E9%97%BB%E7%BD%91%E5%AE%89%E5%8D%93%E7%BF%BB%E5%A2%99%E6%96%B0%E9%97%BBAPP" target="_blank">免费PC翻墙、安卓VPN翻墙APP</a></p><p>（明德网编辑制作如要转载请注明出处）</p><a name='sharetosocial'></a>       <div><b>本文的图文或视频完整版</b>：<a href='https://www.bannedbook.org/bnews/comments/20210417/1528221.html'>【教育是永恒大计】陶冶儿童性情、启蒙教育的诗中极品：《千家诗》《千字文》</a></div>  </div><!--END ENTRY--> <div class="postfooter"> <div>本文标签：<a href="https://www.bannedbook.org/bnews/tag/%E5%84%BF%E7%AB%A5/" rel="tag">儿童</a>, <a href="https://www.bannedbook.org/bnews/tag/%e5%8d%83%e5%ad%97%e6%96%87/" rel="tag">千字文</a>, <a href="https://www.bannedbook.org/bnews/tag/%E5%8D%97%E5%B1%B1/" rel="tag">南山</a>, <a href="https://www.bannedbook.org/bnews/tag/%E6%81%92%E5%A4%A7/" rel="tag">恒大</a>, <a href="https://www.bannedbook.org/bnews/tag/%e6%95%99%e8%82%b2/" rel="tag">教育</a>, <a href="https://www.bannedbook.org/bnews/tag/%e6%98%8e%e6%9c%88/" rel="tag">明月</a>, <a href="https://www.bannedbook.org/bnews/tag/%e6%b4%9b%e9%98%b3/" rel="tag">洛阳</a>, <a href="https://www.bannedbook.org/bnews/tag/%E6%B8%85%E6%98%8E/" rel="tag">清明</a>, <a href="https://www.bannedbook.org/bnews/tag/%E7%99%BE%E5%AE%B6%E5%A7%93/" rel="tag">百家姓</a></div>  </div><!--END POSTFOOTER--> 