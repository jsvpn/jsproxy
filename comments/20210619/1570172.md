 <h2>【狱中书信】深知不得民心而 DQ 民主派区议员，建制派系永不能复仇嘅手下败将</h2> <p class="notice"><b>大陆网友注意：本文中的链接除 <a href="https://github.com/bannedbook/fanqiang" >翻墙</a>软件下载和<a href="https://github.com/killgcd/justmysocks/blob/master/README.md">翻墙推荐</a>链接外全部为禁网链接，未翻墙状态下打不开，请勿点击。此为文字版禁闻，欲看图文视频完整版和更多禁闻，请下载<a href="https://github.com/bannedbook/fanqiang">翻墙软件或APP</a>后翻墙上禁闻网。</p><p>备注：翻墙看新闻非常安全，翻墙以真实身份发表敏感言论有一定风险，但只看不说则没有任何风险，翻的人太多，政府管不过来，也不管。信息自由是天赋人权，请放心大胆的翻墙。</b></p>  <div class="entry">  <p>Mil，</p> <p>今日系 6 月 16 号星期三。呢日你单独嚟探我嘅时候，同我讲咗好多琴日发生嘅事，包括深水埗小朋友上庭再次争取保释而无功而还（按：因派发传单被控国安法煽动罪嘅 17 岁青年伟仔）、有唔少<a href="https://www.bannedbook.org/bnews/tag/%e9%a6%99%e6%b8%af/" class="st_tag internal_tag" rel="tag" title="标签 香港 下的日志">香港</a>人坚持去太古广场悼念梁烈士等等。我睇报纸都的确见到人数唔少，当然未至于多到集会咁，但有人努力保留呢段历史记忆都已经好好。对于𠮶啲经常话做咩都冇用嘅人来讲，悼念其实都冇用㗎，梁烈士都系唔会复生，但难道我哋就唔应该悼念？任由历史同情感随时间消逝？有时候，有啲事唔系因为有用先做，而系因为应该做而做。</p> <p>《星岛》报道政府将会 DQ 百几个民选区<a href="https://www.bannedbook.org/bnews/tag/%e8%ae%ae%e5%91%98/" class="st_tag internal_tag" rel="tag" title="标签 议员 下的日志">议员</a>，包括所有参加过初选、签过墨落无悔声明、甚至只系帮过手搞票站嘅，换言之我认识嘅<a href="https://www.bannedbook.org/bnews/tag/%E5%8C%BA%E8%AE%AE%E5%91%98/" class="st_tag internal_tag" rel="tag" title="标签 区议员 下的日志">区议员</a>基本上全部都要 DQ。其实真系好好笑囉！选输咗就想赖数唔俾人做，咁当初做咩要开放出嚟俾人参选呢？咁唔忿气、咁有信心自己先系<a href="https://www.bannedbook.org/bnews/tag/%E6%B0%91%E5%BF%83/" class="st_tag internal_tag" rel="tag" title="标签 民心 下的日志">民心</a>所向嘅，咪喺 2023 年区选赢返哂啲位返嚟，将<a href="https://www.bannedbook.org/bnews/tag/%e6%b0%91%e4%b8%bb/" class="st_tag internal_tag" rel="tag" title="标签 民主 下的日志">民主</a>派同本土派议员拉哂落马囉！要出到啲咁嘅手段，只显示当权者仍然深知自己不得民心，冇信心选得赢。</p>  <p>“爱国者治港”同民主本来就可以冇矛盾，只要绝大多数选民都系爱国者，就自然会透过民主选举选出一班爱国嘅治港者。点样嘅国家先会对自己冇信心到认为治下嘅子民有一半以上都唔爱国？因此唔敢放手俾人民真心真意咁表达自己意愿，哪怕只系选一个小小地区咨询架构嘅代表？</p> <p>报道入面仲有建制中人侃侃而谈，意图嘲弄<a href="https://www.bannedbook.org/bnews/tag/%E6%B0%91%E4%B8%BB%E6%B4%BE/" class="st_tag internal_tag" rel="tag" title="标签 民主派 下的日志">民主派</a>当时错判形势，执意推动初选，所以换来当今恶果。何谓“形势”？“形势”就系大环境，亦即系民心所向，民主派从来都掌握形势，亦主导形势。错判形势嘅系 2019 年以为区选<a href="https://www.bannedbook.org/bnews/tag/%e5%bb%ba%e5%88%b6%e6%b4%be/" class="st_tag internal_tag" rel="tag" title="标签 建制派 下的日志">建制派</a>不至于大败嘅人，所以当时佢冇终止选举，容许佢继续发生。而家嘅大规模 DQ 显然系有人要为当年呢次错判而执手尾，揾个借口变相取消 2019 年选举嘅结果。</p> <p>唔知点解啲蓝丝成日觉得民主派议员被 DQ 就系“输家”，而唔明白我哋从来想赢到嘅都唔系议席本身咁肤浅，而系想赢到议席背后所代表嘅民意。DQ 议席本身就系冇可能 DQ 到个民意，反而可能令支持者更坚定，输咗乜？</p>  <p>反而可以预料香港可见将来都唔会再有可以畀民主派自由参与嘅民主选举，建制派以后连堂堂正正反胜一次嘅机会都冇，冇得好似 2007 年咁同痛掴因 2003 浪潮而议席大增嘅民主派一巴。历史永远冻结喺 2019 年区选呢场最后一次近乎冇筛选（只有黄之锋被禁参选）嘅选举，永远记录民主派同建制派最后对垒以民主派大胜作结，建制<a href="https://www.bannedbook.org/bnews/tag/%E6%B4%BE%E7%B3%BB/" class="st_tag internal_tag" rel="tag" title="标签 派系 下的日志">派系</a>永不能复仇嘅手下败将。</p> <p>最尾你有提到为咗咩坐监嘅问题，我认为为咗香港人坐监同为咗自己嘅理想而坐监根本冇矛盾，甚至系讲紧同一样嘢。冇错，一个人做任何嘢都一定系以自己想做或者需要做为前提，但有咁多嘢可以拣去做，点解要拣为政治而献身呢？就显然出于我对呢个城市有强烈嘅归属感，想喺呢度留下痕迹、带来改变。所谓身土不二，唔系就系咁解咩？香港嘅荣辱就系我嘅荣辱，香港人嘅自由被打压，于是我亦因此失去咗自由。对于我来讲，为香港亦等同系为自己，否则我大可以将自己嘅野心投放喺其他领域。其实对于你都一样㗎，你成功、你快乐，我都会觉得我都好似分到一份成功快乐咁，探访时见到你开心，我亦都会因而开心，真正同呼吸、共命运，或者就系你一直以来想我学识嘅爱。只不过我真系从来冇谂过我对香港嘅爱同对你嘅爱会有冲突，以至于而家要你都一齐牺牲埋一份嘅时候，实在对你歉疚万分。</p> <p>Love You，<br /> Ven<br /> 16/6/2021</p>  <p> </p> <ul class='op-related-articles' title='相关阅读'> <li><a href='https://www.bannedbook.org/bnews/worldnews/usa/20210618/1569125.html' target='_blank'>美国务院官员谴责港警逮捕<b>民主派</b>媒体高管；美国会两党强力挺台，议员呼吁展开疫苗生产合作；中国将首批宇航员送入自建太空站核心舱，美国将如何应对中国太空领域进展</a></li> <li><a href='https://www.bannedbook.org/bnews/headline/20210618/1569104.html' target='_blank'>港警逮捕<b>民主派</b>媒体高管 美批出于政治动机 强烈谴责</a></li> <li><a href='https://www.bannedbook.org/bnews/worldnews/usa/20210618/1569076.html' target='_blank'>美：港警逮捕<b>民主派</b>媒体高管出于政治动机</a></li> <li><a href='https://www.bannedbook.org/bnews/comments/20210616/1567453.html' target='_blank'>葵青建制派前区议员端午节派福袋 标示“区议员” <b>民主派</b>质疑冒认</a></li> <li><a href='https://www.bannedbook.org/bnews/comments/20210614/1566589.html' target='_blank'>【杜耀明评论】<b>民主派</b>躺平有何不可？张炳良没说出的答案</a></li> </ul> <p class="texttj"> <a href="https://github.com/bannedbook/fanqiang/wiki/V2ray%E6%9C%BA%E5%9C%BA" target="_blank">WIN/MAC/安卓/iOS高速翻墙:高清视频秒开,超低延迟</a><br/> <a href="https://github.com/bannedbook/fanqiang/wiki/%E7%A6%81%E9%97%BB%E7%BD%91%E5%AE%89%E5%8D%93%E7%BF%BB%E5%A2%99%E6%96%B0%E9%97%BBAPP" target="_blank">免费PC翻墙、安卓VPN翻墙APP</a></p><p>作者 Patreon</p> <a name='sharetosocial'></a>       <div><b>本文的图文或视频完整版</b>：<a href='https://www.bannedbook.org/bnews/comments/20210619/1570172.html'>【狱中书信】深知不得民心而 DQ 民主派区议员，建制派系永不能复仇嘅手下败将</a></div>  </div><!--END ENTRY--> <div class="postfooter"> <div>本文标签：<a href="https://www.bannedbook.org/bnews/tag/%E4%B9%A6%E4%BF%A1/" rel="tag">书信</a>, <a href="https://www.bannedbook.org/bnews/tag/%E5%8C%BA%E8%AE%AE%E5%91%98/" rel="tag">区议员</a>, <a href="https://www.bannedbook.org/bnews/tag/%e5%bb%ba%e5%88%b6%e6%b4%be/" rel="tag">建制派</a>, <a href="https://www.bannedbook.org/bnews/tag/%e6%b0%91%e4%b8%bb/" rel="tag">民主</a>, <a href="https://www.bannedbook.org/bnews/tag/%E6%B0%91%E4%B8%BB%E6%B4%BE/" rel="tag">民主派</a>, <a href="https://www.bannedbook.org/bnews/tag/%E6%B0%91%E5%BF%83/" rel="tag">民心</a>, <a href="https://www.bannedbook.org/bnews/tag/%E6%B4%BE%E7%B3%BB/" rel="tag">派系</a>, <a href="https://www.bannedbook.org/bnews/tag/%e8%ae%ae%e5%91%98/" rel="tag">议员</a>, <a href="https://www.bannedbook.org/bnews/tag/%e9%a6%99%e6%b8%af/" rel="tag">香港</a></div>  </div><!--END POSTFOOTER--> 