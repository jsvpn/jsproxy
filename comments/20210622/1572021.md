 <h2>很难好好，但你要好好</h2> <p class="notice"><b>大陆网友注意：本文中的链接除 <a href="https://github.com/bannedbook/fanqiang" >翻墙</a>软件下载和<a href="https://github.com/killgcd/justmysocks/blob/master/README.md">翻墙推荐</a>链接外全部为禁网链接，未翻墙状态下打不开，请勿点击。此为文字版禁闻，欲看图文视频完整版和更多禁闻，请下载<a href="https://github.com/bannedbook/fanqiang">翻墙软件或APP</a>后翻墙上禁闻网。</p><p>备注：翻墙看新闻非常安全，翻墙以真实身份发表敏感言论有一定风险，但只看不说则没有任何风险，翻的人太多，政府管不过来，也不管。信息自由是天赋人权，请放心大胆的翻墙。</b></p>  <div class="entry">  <p>最近（其实都唔系最近），<a href="https://www.bannedbook.org/bnews/tag/%e9%a6%99%e6%b8%af/" class="st_tag internal_tag" rel="tag" title="标签 香港 下的日志">香港</a>发生好多事，多到好似所有嘅计划全部都追唔上改变，搞到连欧国杯咁大型嘅比赛，我都几乎冇乜心机睇。</p> <p>荒谬嘅事愈来愈荒谬，无稽嘅事愈来愈无稽。作为一位创作人，望住香港嘅创作自由随住“制度”不断萎缩。以前成日笑<span class='wp_keywordlink_affiliate'><a href="https://www.bannedbook.org/" title="大陆" target="_blank">大陆</a></span>嘢题材乜都禁，穿越唔畀写、爱情故唔可以写咁甜等等，估唔到而家香港就好似大陆咁随时乜都唔畀写，写警队又惊你话抹黑、拍爆破场面又惊你话煽动叛乱，所有创作都被无限上纲上线，仲讲咩创作自由；</p>  <p>作为一位现职记者（实不相暪，我系记者），望住《<a href="https://www.bannedbook.org/bnews/tag/%e8%8b%b9%e6%9e%9c%e6%97%a5%e6%8a%a5/" class="st_tag internal_tag" rel="tag" title="标签 苹果日报 下的日志">苹果日报</a>》被“莫须有”到一星期内几乎要执笠，就算几唔钟意《苹果》都好、笑佢系“毒果早抖”都好，都冇理由咁样被搞死；同时间你望住呢行已经窄到唔系东家就打西家、人工入行仲少过做楼面、做十年人工依然冇两万嘅行内环境，偏偏仲有一班人抱住“做得记者就唔系谂住揾钱”嘅心态仲得几耐得几耐。大佬啊，喺呢个乜都讲钱嘅香港地竟然唔谂钱，仲要心口挂住勇字追寻真相？真系好好笑，行家自己都会笑自己戆居，但大家都知有啲嘢唔系用钱衡量，有嘢比钱更加值得追求，呢个唔系伟大，而系单纯真系想咁做；</p> <p>作为<a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" class="st_tag internal_tag" rel="tag" title="标签 香港人 下的日志">香港人</a>，唔使再多讲真系灰心到没有最差只有更差。黑白愈来愈颠倒，歪理愈来愈荒谬。当大家以为两年前社运已经差到冇得再差，但事隔两年大家先知原来没有最差只有更差，甚至预视到呢种差系会急剧下降到无止境嘅地步。已经唔系<a href="https://www.bannedbook.org/bnews/tag/%E8%AE%B2%E6%94%BF%E6%B2%BB/" class="st_tag internal_tag" rel="tag" title="标签 讲政治 下的日志">讲政治</a>咁单一，而系社会民生议题同样千疮百孔：一街都系讲<a href="https://www.bannedbook.org/bnews/tag/%e6%99%ae%e9%80%9a%e8%af%9d/" class="st_tag internal_tag" rel="tag" title="标签 普通话 下的日志">普通话</a>嘅小朋友、唔知边到又起个零作用嘅大白象工程、有病排队睇专科随时未睇医生就已经等到病入膏肓、日日望天打挂几时上到楼，到后来至发现原来啲楼起撚哂畀<a href="https://www.bannedbook.org/bnews/tag/%E6%96%B0%E7%A7%BB%E6%B0%91/" class="st_tag internal_tag" rel="tag" title="标签 新移民 下的日志">新移民</a>……医疗定系教育，住屋定安老问题，样样都千疮百孔，求其喺街边问个香港人都答到你，因为讲到<a href="https://www.bannedbook.org/bnews/tag/%e5%8f%a3%e8%87%ad/" class="st_tag internal_tag" rel="tag" title="标签 口臭 下的日志">口臭</a>都仲系𠮶啲问题；</p>  <p>灰心，点会唔灰心，我都好难<a href="https://www.bannedbook.org/bnews/tag/%e6%ad%a3%e8%83%bd%e9%87%8f/" class="st_tag internal_tag" rel="tag" title="标签 正能量 下的日志">正能量</a>地叫大家乐观面对，高呼我哋好撚钟意香港，而事实上有边个心底最真实𠮶句唔系：我哋其实一啲都唔撚钟意香港，因为今时今日活喺呢个不似香港嘅香港，真系好撚辛苦。</p> <p>不过，灰心当中都只可以继续生活，走定唔走无谓讨论，走嘅人，希望你生活愉快；唔走嘅人，希望你一直平安，好好生活，有开心嘅尽情开心，可以笑时尽情地笑；攰时请好好休息，唔开心时正面面对，好好喊一场，唔开心系 OK 的；好好调理心情，好好装备自己，好好活下去，共勉。</p>  <p> </p> <ul class='op-related-articles' title='相关阅读'> <li><a href='https://www.bannedbook.org/bnews/baitai/20210612/1565545.html' target='_blank'>美国众院提出反垄断法案Google亚马逊Apple及<b>Facebook</b>或须分拆</a></li> <li><a href='https://www.bannedbook.org/bnews/baitai/20210608/1562805.html' target='_blank'>【国安法】2020下半年港府要求提供用户数据<b>Facebook</b>全数拒绝</a></li> <li><a href='https://www.bannedbook.org/bnews/ssgc/20210608/1562702.html' target='_blank'>港府202次要求<b>Facebook</b>披露香港用户资料被拒</a></li> <li><a href='https://www.bannedbook.org/bnews/headline/20210608/1562691.html' target='_blank'>【国安法】2020下半年港府要求提供用户数据 <b>Facebook</b>全数拒绝</a></li> <li><a href='https://www.bannedbook.org/bnews/baitai/20210605/1560688.html' target='_blank'>欧盟和英国对<b>Facebook</b>正式启动调查</a></li> </ul> <p class="texttj"> <a href="https://github.com/bannedbook/fanqiang/wiki/V2ray%E6%9C%BA%E5%9C%BA" target="_blank">WIN/MAC/安卓/iOS高速翻墙:高清视频秒开,超低延迟</a><br/> <a href="https://github.com/bannedbook/fanqiang/wiki/%E7%A6%81%E9%97%BB%E7%BD%91%E5%AE%89%E5%8D%93%E7%BF%BB%E5%A2%99%E6%96%B0%E9%97%BBAPP" target="_blank">免费PC翻墙、安卓VPN翻墙APP</a></p> <p>作者 <a href="https://www.bannedbook.org/bnews/tag/facebook/" class="st_tag internal_tag" rel="tag" title="标签 Facebook 下的日志">Facebook</a></p><a name='sharetosocial'></a>       <div><b>本文的图文或视频完整版</b>：<a href='https://www.bannedbook.org/bnews/comments/20210622/1572021.html'>很难好好，但你要好好</a></div>  </div><!--END ENTRY--> <div class="postfooter"> <div>本文标签：<a href="https://www.bannedbook.org/bnews/tag/facebook/" rel="tag">Facebook</a>, <a href="https://www.bannedbook.org/bnews/tag/%e5%8f%a3%e8%87%ad/" rel="tag">口臭</a>, <a href="https://www.bannedbook.org/bnews/tag/%E6%96%B0%E7%A7%BB%E6%B0%91/" rel="tag">新移民</a>, <a href="https://www.bannedbook.org/bnews/tag/%e6%99%ae%e9%80%9a%e8%af%9d/" rel="tag">普通话</a>, <a href="https://www.bannedbook.org/bnews/tag/%e6%ad%a3%e8%83%bd%e9%87%8f/" rel="tag">正能量</a>, <a href="https://www.bannedbook.org/bnews/tag/%e8%8b%b9%e6%9e%9c%e6%97%a5%e6%8a%a5/" rel="tag">苹果日报</a>, <a href="https://www.bannedbook.org/bnews/tag/%E8%AE%B2%E6%94%BF%E6%B2%BB/" rel="tag">讲政治</a>, <a href="https://www.bannedbook.org/bnews/tag/%e9%a6%99%e6%b8%af/" rel="tag">香港</a>, <a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" rel="tag">香港人</a></div>  </div><!--END POSTFOOTER--> 