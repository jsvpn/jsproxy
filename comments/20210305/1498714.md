 <h2>【47 人案｜合辑】庭外挚亲的泪言恸语 当律政司“赶尽杀绝” 他们如何对抗绝望？</h2> <p class="notice"><b>大陆网友注意：本文中的链接除 <a href="https://github.com/bannedbook/fanqiang" >翻墙</a>软件下载和<a href="https://github.com/killgcd/justmysocks/blob/master/README.md">翻墙推荐</a>链接外全部为禁网链接，未翻墙状态下打不开，请勿点击。此为文字版禁闻，欲看图文视频完整版和更多禁闻，请下载<a href="https://github.com/bannedbook/fanqiang">翻墙软件或APP</a>后翻墙上禁闻网。</p><p>备注：翻墙看新闻非常安全，翻墙以真实身份发表敏感言论有一定风险，但只看不说则没有任何风险，翻的人太多，政府管不过来，也不管。信息自由是天赋人权，请放心大胆的翻墙。</b></p>  <div class="entry">  <p>47 名参与或组织民主派初选的人士，被落案以《<a href="https://www.bannedbook.org/bnews/tag/%E5%9B%BD%E5%AE%89/" class="st_tag internal_tag" rel="tag" title="标签 国安 下的日志">国安</a>法》控告，经过 4 日“马拉松式”审讯后，当中 15 名<a href="https://www.bannedbook.org/bnews/tag/%E8%A2%AB%E5%91%8A/" class="st_tag internal_tag" rel="tag" title="标签 被告 下的日志">被告</a>获国安法指定法官、总裁判官苏惠德批准<a href="https://www.bannedbook.org/bnews/tag/%E4%BF%9D%E9%87%8A/" class="st_tag internal_tag" rel="tag" title="标签 保释 下的日志">保释</a>，但<a href="https://www.bannedbook.org/bnews/tag/%E5%BE%8B%E6%94%BF%E5%8F%B8/" class="st_tag internal_tag" rel="tag" title="标签 律政司 下的日志">律政司</a>随即提出覆核，本身获保释的被告亦须还押，待 48 小时内由高等法院再处理保释聆讯。换言之，47 人今晚没有一个能与家人、朋友团聚。</p> <p>一个也没有。</p> <p>众被告的亲友在获悉情况后，有人情绪激动，泣不成声；有人愤恨交加，形容律政司是“贱种”；亦有人表现冷静，说对结果毫不意外，并呼吁家属要团结在一起，劝勉香<a href="https://www.bannedbook.org/bnews/tag/%e6%b8%af%e4%ba%ba/" class="st_tag internal_tag" rel="tag" title="标签 港人 下的日志">港人</a>要继续支持众被告。</p> <p>《立场》辑录众家属、亲友在庭外的说话，在此一一呈现。四日来只能隔着萤幕看望自己的挈爱，即使法官首肯，仍被律政司一刀斩断希望。他们思念的声音，我们都有义务聆听。</p> <p>＊＊＊＊＊</p> <p>【刘颕匡女友 Emilia Wong】</p> <p>呢啲（保释）条件已经系非常严苛、苛刻，基本上被告、政治犯要遵守呢啲保释条件，实际上我觉得佢哋等如社会性死亡，根本上佢哋唔会喺公共领域上存在，基本上等于唔再存在社会咁滞。</p> <p>究竟呢个政权怕啲咩呀？怕啲死人会危害国家安全？我重申呢啲保释条件，已经严苛到社会性死亡咁滞，都唔可以畀佢哋去保释，见吓屋企人…去到咩情况下要惊呢啲社会性死亡嘅人，仲要本身原本 15 个法官批准保释，（律政司）立刻做呢啲政治性决定，𠮶 15 位保释嘅朋友、政治犯，立刻要再还柙，究竟有咩要咁怕呢？</p> <p>我唔觉得系一个法律程序，咁多日所谓法庭程序，我角度系大家夹埋演咗一场戏。根本系预先写好剧本，各位大律师陈词我全部听晒，我觉得好有道理，全部好认真去准备，但系结果又如何？对于可能话事嘅人来讲都系一场戏，等你讲晒，等你冇借口话我唔畀你讲，然后继续维持原本决定，所以你话迟吓上诉有冇信心，我唔会够胆寄予任何厚望，因为只系一场戏。</p> <p>大家撑住，都冇乜嘢可以讲，大家约定喺自己岗位撑住自己，撑住身边嘅人。</p> <p>＊＊＊＊＊<br /> 【吕智恒养母 Elsa】</p>  <p>我话畀<a href="https://www.bannedbook.org/bnews/tag/%e5%85%b1%e4%ba%a7%e5%85%9a/" class="st_tag internal_tag" rel="tag" title="标签 共产党 下的日志">共产党</a>听，你所做嘅嘢系错嘅！终有一日落到地狱，你哋就会被活火烧，上帝返来时，佢审判，你哋一定，如果唔悔改认罪，你一定受到报应，所有陷害我哋<a href="https://www.bannedbook.org/bnews/tag/%e9%a6%99%e6%b8%af/" class="st_tag internal_tag" rel="tag" title="标签 香港 下的日志">香港</a>班忠良嘅人。</p> <p>呢 47 个人，全部都系为我哋香港，而家被呢个政权，将我哋香港搞坏咗，令到香港好腐败，我哋唔会畀佢得逞，我哋会继续坚持，会做真理嘅嘢，我哋呢班人，秉承上帝嘅有爱、有公义，佢哋呢班邪恶嘅人，一定会得到报应……</p> <p>（想同吕智恒讲），撑住喇，神与你同在。我哋系基督徒，我哋就系要背负十字架，要有牺牲嘅精神，所以我哋系唔惊，不过我哋系痛心，因为我哋同伴受苦，我哋一班弟兄姊妹，每个人都有呢个心智。咩叫信耶稣？信耶稣就系被钉十字架，为我哋嘅罪而死，呢个系牺牲精神，我哋系有爱、有公义，仍然要保持。</p> <p>我当然好痛心，虽然佢唔系我亲生，因为我都带大佢十几年，因为佢细个𠮶时，已经系受到好多虐待，周围住过晒，周围畀人哋凑。佢岁几，爹哋妈咪分开咗，我慢慢好好咁，畀好多耐性、爱心凑大佢，虽然佢一个年轻人，青少年时心智好反叛，但佢知道自己态度唔好，会道歉、会改，呢个就系我哋一家人，我先生、我好好咁样教导佢（的结果）。佢系一个良好嘅青年，系有爱，同寻求公义嘅，我以佢为荣。</p> <p>我好伤心，但我会继续坚持，会行一条正义嘅路，唔会因为呢个腐败嘅政权，要令我哋香港人个丑恶，完全行出来。而家点解我哋咁唔钟意<span class='wp_keywordlink_affiliate'><a href="https://www.bannedbook.org/" title="中国" target="_blank">中国</a></span><span class='wp_keywordlink_affiliate'><a href="https://www.bannedbook.org/" title="大陆" target="_blank">大陆</a></span>，唔钟意啲人，就系劣质，人𠮶个黑暗面全部走晒出嚟，喺中国大陆嘅制度里面。</p> <p>我哋喺香港，有一个良好嘅制度，我哋可以将人嘅美善呈现得好好，我哋系要追求呢样野。虽然我哋都知道，中国大陆亦有好人，佢哋嘅美善好好，但系唔够，我哋喺香港，一定要保持，我哋要将我哋香港人，个制度畀我哋嘅美善传承落去。</p> <p>＊＊＊＊＊<br /> 【梁国雄太太陈宝莹】</p> <p>今日嘅审讯结果系一啲都唔出奇，系预料之内。好多传媒朋友前几日都问我，乐唔乐观，我就话唔乐观，事实上亦都系咁样。因为我哋知道，而家国安法立咗之后，成个香港嘅司法制度已经完全扭曲、颠倒晒。今日个上庭系为咗保释，保释嘅，过去司法制度就系，个官认为会违反保释条件，或者有潜逃风险，先至唔畀人保释。</p> <p>但国安法已经讲咗，要更高嘅门槛，就系要个官信纳，𠮶啲人唔会继续违反法例，先至畀得保释佢。而且大家睇到，今日所有嘅被告，全部都接受严苛嘅保释条件，但系，有部分嘅被告系冇得保释，而其他𠮶啲，虽然系保释咗，但立即又要畀律政司去覆核判决。</p> <p>我哋睇到，成个保释制度，已经完全扭曲咗。另一方面，喺法庭里面，我哋见到律师代表，好清楚咁讲到，今次嘅罪，律政司提供嘅材料系不足够，材料系非常薄弱，但系，要令到被告还柙三个月，系非常之唔合理，系完全系唔合比例、严苛嘅裁决。</p> <p>但系喺咁清楚嘅理据之下，法官都系无接纳呢种观点，令我哋非常失望。系进一步证实到，而家嘅司法制度，喺国安法之下，系完全无言论嘅保障，完全无埋。我想提一点，好多被告，佢哋都愿意接受啲严苛嘅条件，宁愿牺牲自己嘅言论自由，但系法官都系唔会接受，根本上，我对于未来嘅审讯，都系毫不乐观。</p>  <p>＊＊＊＊＊<br /> 【朱凯廸太太区佩芬】</p> <p>呢个系一班改变香港，改变香港政治，亦改变香港现状嘅一个…香港去一个倒退嘅政治现状，倒退我哋言论自由嘅重要案件，我希望世界各地，亦希望香港人一齐继续关注。</p> <p>作为一个家属，我就好希望，我哋除咗伤心、愤怒，我哋要坚强，除咗我哋自己坚强，我哋嘅丈夫，我哋嘅妻子，我哋嘅仔女，我哋嘅学生，我哋嘅朋友，喺收押所里面嘅人嘅朋友，全部都要继续好坚强。</p> <p>我哋而家系同坐一条船，我哋希望可以同舟共济，我哋家属都系，我哋希望我哋可以互相扶持，亦都希望可以得到香港人嘅支持。多谢大家。</p> <p>＊＊＊＊＊</p> <p>【岑敖晖太太余思朗】</p> <p>首先想多谢，呢几日来声援嘅人士，各位家属，同埋各位辛苦咗好多日嘅传媒朋友，辛苦晒大家。</p> <p>以下我想代表岑敖晖家属讲几句：</p> <p>关于保释申请嘅结果，我哋一早有心理准备会遭到拒绝，当然结果出来后，依然系好伤心，但系我哋会就今次嘅保释拒绝申请，上诉到高等法院。</p> <p>虽然头先裁判官批准咗 15 名被告可以获准保释，但律政司马上提出覆核，并且要求扣押所有被告，我认为个结果系极度、非常严苛，系唔合理。警方系提早咗个几月进行拘捕，将 47 名被告全部带上法庭，进行 4 日审讯，期间禁止任何家属去一庭旁听，呢个系我哋权利，但系我哋无。各被告 4 日审讯以来，系无见过、完全无见过自己嘅亲人，就算佢嘅亲人日日来旁听，佢都无见到佢。</p> <p>刚才裁判官讲到，传媒唔可以报道审讯嘅内容，即使呢件事，即使国安法关乎重大嘅公众利益，都系唔可以报道。另外，喺法庭外明明有电视，但系电视冇进行任何转播，庭外嘅人完全唔知发生咩事，只系喺度斋等，令人相当怀疑，喺呢条国安法之下，会唔会有进行秘密审讯嘅可能性。</p>  <p>今次嘅审讯，资讯系非常唔流通，我哋认为咁样非常唔合理、唔公平。另外，控方而家系要求，将审讯押后成 3 个月，去进行搜证，对所有被告，同所有被告家属来讲，都系非常唔合理，唔合比例，同唔公平，我喺度表示，我系非常伤心同愤怒。</p> <p>最后想呼吁大家，继续支持佢哋。香港加油，香港人加油！</p> <p>＊＊＊＊＊<br /> 【岑子杰战友、民阵召集人陈皓桓】</p> <p>就住今日，律政司司长，就住法官批出保释都提出覆核，民间人权阵线认为呢个政府，简直失去人性。呢几日嘅审讯，折磨紧所有被告、家属、朋友，再折磨紧争取民主嘅香港人。但系民阵呼吁大家，唔好放弃争取民主自由，呢个系我哋嘅底线。正如被告离开法庭嘅时候，佢哋大叫，香港人加油，撑住，我希望大家都能做到。</p> <p>由国安法拘捕民主派领袖，到今日改变选举制度，呢个系一个政变，系颠覆紧人民选择。</p> <p>我想补充，啲被告，佢哋见到大家嘅声援，呢几日入面，佢哋系觉得鼓舞。透过报纸、<span class='wp_keywordlink_affiliate'><a href="https://www.bannedbook.org/" title="新闻">新闻</a></span>，见到大家，凌晨排队，去支持声援佢哋，佢哋系觉得鼓舞。</p> <p>＊＊＊＊＊</p> <p>【梁国雄多年好友、社民连主席吴文远】</p> <p>我只有两个字形容律政司呢个行为，贱种！</p> <ul class='op-related-articles' title='相关阅读'> <li><a href='https://www.bannedbook.org/bnews/comments/20210218/1489244.html' target='_blank'>西奈山峰: 政变集团为什么要对川普总统<b>赶尽杀绝</b></a></li> <li><a href='https://www.bannedbook.org/bnews/taiwannews/20210217/1488985.html' target='_blank'>🔥美国优先川普出手！专家析川普发声明抗深层政府｜透视拜登们之<b>赶尽杀绝</b>！｜欧美放话布局埋线 为哪桩？｜2021的香港 台湾如何面对？｜吴嘉隆｜桑普｜@新闻大破解 【2021年2月17日】｜新唐人亚太电视</a></li> <li><a href='https://www.bannedbook.org/bnews/ssgc/20210217/1488927.html' target='_blank'>政变集团为什么要对川普总统<b>赶尽杀绝</b></a></li> <li><a href='https://www.bannedbook.org/bnews/bannedvideo/20210112/1465711.html' target='_blank'>川普总统发表讲话！推特恨川普不惜挥刀自宫；<b>赶尽杀绝</b>，配萝稀将二次弹劾川普；共和党犹大们后悔了吗？如果FBI上门盘问你参与救国游行，你该如何应对？ 哈佛学者陶瑞，纳姐</a></li> <li><a href='https://www.bannedbook.org/bnews/bannedvideo/20201203/1441433.html' target='_blank'>一文看懂“光明会”为何要对川普<b>赶尽杀绝</b></a></li> </ul> <p class="texttj"> <a href="https://github.com/bannedbook/fanqiang/wiki/V2ray%E6%9C%BA%E5%9C%BA" target="_blank">WIN/MAC/安卓/iOS高速翻墙:高清视频秒开,超低延迟</a><br/> <a href="https://github.com/bannedbook/fanqiang/wiki/%E7%A6%81%E9%97%BB%E7%BD%91%E5%AE%89%E5%8D%93%E7%BF%BB%E5%A2%99%E6%96%B0%E9%97%BBAPP" target="_blank">免费PC翻墙、安卓VPN翻墙APP</a></p><p>对 47 位被告，过去一星期所受折磨，本身已经系一条不公义罪行，个个家属每日都提心吊胆。去到有 15 位被告同家属，因为苏官嘅决定，有 30 秒希望…就畀律政司一嘢扫落去。</p> <a name='sharetosocial'></a>       <div><b>本文的图文或视频完整版</b>：<a href='https://www.bannedbook.org/bnews/comments/20210305/1498714.html'>【47 人案｜合辑】庭外挚亲的泪言恸语 当律政司“赶尽杀绝” 他们如何对抗绝望？</a></div>  </div><!--END ENTRY--> <div class="postfooter"> <div>本文标签：<a href="https://www.bannedbook.org/bnews/tag/%E4%BF%9D%E9%87%8A/" rel="tag">保释</a>, <a href="https://www.bannedbook.org/bnews/tag/%e5%85%b1%e4%ba%a7%e5%85%9a/" rel="tag">共产党</a>, <a href="https://www.bannedbook.org/bnews/tag/%E5%9B%BD%E5%AE%89/" rel="tag">国安</a>, <a href="https://www.bannedbook.org/bnews/tag/%E5%BE%8B%E6%94%BF%E5%8F%B8/" rel="tag">律政司</a>, <a href="https://www.bannedbook.org/bnews/tag/%e6%b8%af%e4%ba%ba/" rel="tag">港人</a>, <a href="https://www.bannedbook.org/bnews/tag/%E7%BB%9D%E6%9C%9B/" rel="tag">绝望</a>, <a href="https://www.bannedbook.org/bnews/tag/%E8%A2%AB%E5%91%8A/" rel="tag">被告</a>, <a href="https://www.bannedbook.org/bnews/tag/%E8%B5%B6%E5%B0%BD%E6%9D%80%E7%BB%9D/" rel="tag">赶尽杀绝</a>, <a href="https://www.bannedbook.org/bnews/tag/%e9%a6%99%e6%b8%af/" rel="tag">香港</a></div>  </div><!--END POSTFOOTER--> 