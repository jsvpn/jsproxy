 <h2>自阉的陈奕迅 与不死的香港文化</h2> <p class="notice"><b>大陆网友注意：本文中的链接除 <a href="https://github.com/bannedbook/fanqiang" >翻墙</a>软件下载和<a href="https://github.com/killgcd/justmysocks/blob/master/README.md">翻墙推荐</a>链接外全部为禁网链接，未翻墙状态下打不开，请勿点击。此为文字版禁闻，欲看图文视频完整版和更多禁闻，请下载<a href="https://github.com/bannedbook/fanqiang">翻墙软件或APP</a>后翻墙上禁闻网。</p><p>备注：翻墙看新闻非常安全，翻墙以真实身份发表敏感言论有一定风险，但只看不说则没有任何风险，翻的人太多，政府管不过来，也不管。信息自由是天赋人权，请放心大胆的翻墙。</b></p>  <div class="entry">  <p>要嚟嘅始终都会嚟，<a href="https://www.bannedbook.org/bnews/tag/%E9%99%88%E5%A5%95/" class="st_tag internal_tag" rel="tag" title="标签 陈奕 下的日志">陈奕</a>迅系微博出一篇简体字声明，“坚决抵制任何污名化<span class='wp_keywordlink_affiliate'><a href="https://www.bannedbook.org/" title="中国" target="_blank">中国</a></span>的行为”，与Adidas终止一切合作，正式归队。</p> <p>一向口水多过浪花嘅陈生，系2019中哑左成年，大家或者已经估到一二，只系未愿接受；到今日，正式跟随一众护旗手，随极端爱国小粉红嘅主旋律起舞，<a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" class="st_tag internal_tag" rel="tag" title="标签 香港人 下的日志">香港人</a>，总算有一个答案。</p> <p>讲起又讲，小克填词嘅《主旋律》，系佢嘅歌入面我最钟意嘅一首。</p> <p>啱啱到YouTube开返呢首歌嚟听，见到第一个留言，无比讽刺：</p> <p>“我是中国公民。我不想发表任何政治意见，我只想有一天我能大声的唱出这首歌来，还有六月飞霜。我真的希望和平，停止流血，让黑暗重现光明。”</p> <p>就算系言论自由再受限嘅地方，系中国，都依然有人希望用某种方法，坚持去揾丝微发声嘅空间，凭歌寄意，去追寻自由。而<a href="https://www.bannedbook.org/bnews/tag/%e9%99%88%e5%a5%95%e8%bf%85/" class="st_tag internal_tag" rel="tag" title="标签 陈奕迅 下的日志">陈奕迅</a>，有名有利，大概三餐唔忧，本身作为香<a href="https://www.bannedbook.org/bnews/tag/%e6%b8%af%e4%ba%ba/" class="st_tag internal_tag" rel="tag" title="标签 港人 下的日志">港人</a>，尚有相对自由嘅空间，却自我阉割，先变一个哑仔，再变成一个《主旋律》歌中“受命如奴，随旋律沉淀了再洗脑”嘅护旗手。可笑，多么可笑。</p>  <p>—</p> <p>每逢呢啲时间，又会有人呼天抢地，向<a href="https://www.bannedbook.org/bnews/tag/%e9%a6%99%e6%b8%af/" class="st_tag internal_tag" rel="tag" title="标签 香港 下的日志">香港</a>乐坛、文化界落井下石，“有实力嘅都去左中国发展”、“___都要奶共，冇空间可以做㗎啦”，“乐坛已死／香港<a href="https://www.bannedbook.org/bnews/tag/%e7%94%b5%e5%bd%b1/" class="st_tag internal_tag" rel="tag" title="标签 电影 下的日志">电影</a>已死”云云。</p> <p>而我系见到呢个陈奕迅自阉消息时，咁啱播紧周国贤同ToNick嘅《时间的初衷》。听到恒仔一句：“避唔到，一齐挨”，我就知道，香港<a href="https://www.bannedbook.org/bnews/tag/%e9%9f%b3%e4%b9%90/" class="st_tag internal_tag" rel="tag" title="标签 音乐 下的日志">音乐</a>唔会死，香港电影唔会死，香港亦唔会死 — 只要我哋香港人仍然企系度，一齐挨。</p> <p>要背弃呢个城巿，拥抱大湾区嘅，快啲走。留低系度嘅香港人，会继续撰写属于我哋嘅香港故事。</p> <p>—</p> <p>关于“香港电影／音乐会唔会死”，讲得最啱嘅，系田鸡嘅一句：“我系香港人，我拍出嚟嘅就系香港电影”。有香港人呢个身份认同，就有<a href="https://www.bannedbook.org/bnews/tag/%E9%A6%99%E6%B8%AF%E6%96%87%E5%8C%96/" class="st_tag internal_tag" rel="tag" title="标签 香港文化 下的日志">香港文化</a>。而2019后嘅一切乱象，系一个机会去验证，边个系真正嘅香港人，边个系大湾区人。</p>  <p>的确，自由嘅空间急速收窄，但正正当呢个发声嘅空间愈难坚守，佢就变得更加可贵；亦正正当“香港巿场”愈黎愈比陈生呢类人嫌弃，我哋更加知道仍然以香港人为对像嘅创作人，有几咁忠于香港。香港电影、香港音乐呢个标签，从未如此坚贞、如此难能可贵。</p> <p>香港音乐或者电影，唔在于下下要传递啲咩政治讯息，唔使每套都系《十年》。而系只要创作者真心从香港人角度，去睇呢个社会、呢个世界，自从会创作出香港人有共呜嘅文化作品。就正如五一手势，几只手指，本身亦冇政治含义，背后一切嘅意义，系由人去赐予。一套影片，影同一条政府总部；建制派影，你自己会睇得出系维稳宣传片；由手足影出黎，自然系记载紧香港人系度流过嘅血泪。</p> <p>讲返《时间的初衷》套电影《一秒拳王》。我仲记得，恒仔上一套执导作品，系《救彊清道夫》，（with all due respect），口啤好似唔见得特别好。经历过2019后，香港人一切嘅历练，恒仔再执导演筒，同香港人嘅周爸一齐，拍出《一秒拳王》，好评如潮，个个朋友睇完都一赞再赞，甚至再入场睇第二、第三次。原因再简单不过，因为佢拍出左香港人嘅共呜、我哋嘅信念。</p> <p>—</p> <p>“而我想一秒一秒守，还记得初衷不放手”</p> <p>重要嘅嘢，肉眼系睇唔到。即使创作空间再缩窄，再多嘅制肘，只要香港人用个心去感受，创作人努力去耕作，自然会揾到香港人共呜嘅地方。我哋相信香港人嘅创造力、相信我哋如水嘅坚毅、相信我哋独特嘅核心价值，就永远唔会被同化；唔自我阉割，就写唔出“大湾区音乐”、拍唔出“大湾区电影”。</p>  <p>政治打压已经够可怕，对所谓“黄色文创圈”、“本地文化界”嘅冷嘲热讽，可免则免。我哋比任何人清楚现况有几严峻，清楚可以做嘅有几少。但就系因为咁，我哋要尽用仲有嘅空间，任何嘅渠道，去传续香港人呢个群体嘅共呜。</p> <p>请支持真正嘅香港音乐、香港电影、香<a href="https://www.bannedbook.org/bnews/tag/%E6%B8%AF%E6%96%87%E5%8C%96/" class="st_tag internal_tag" rel="tag" title="标签 港文化 下的日志">港文化</a>。</p> <p>香港文化唔会死，香港人唔会死。</p> <p>避唔到，一齐挨。</p> <p>唯有处身最黑暗中，寻遍青空。<br /> —<br /> 周国贤 Endy Chow x ToNick【时间的初衷】Official Music Video《一秒拳王》电影主题曲</p> <p>作者制图</p>  <p> </p> <p class="texttj"> <a href="https://github.com/bannedbook/fanqiang/wiki/V2ray%E6%9C%BA%E5%9C%BA" target="_blank">WIN/MAC/安卓/iOS高速翻墙:高清视频秒开,超低延迟</a><br/> <a href="https://github.com/bannedbook/fanqiang/wiki/%E7%A6%81%E9%97%BB%E7%BD%91%E5%AE%89%E5%8D%93%E7%BF%BB%E5%A2%99%E6%96%B0%E9%97%BBAPP" target="_blank">免费PC翻墙、安卓VPN翻墙APP</a></p><p>作者 facebook</p><a name='sharetosocial'></a>       <div><b>本文的图文或视频完整版</b>：<a href='https://www.bannedbook.org/bnews/comments/20210326/1512758.html'>自阉的陈奕迅 与不死的香港文化</a></div>  </div><!--END ENTRY--> <div class="postfooter"> <div>本文标签：<a href="https://www.bannedbook.org/bnews/tag/%e6%b8%af%e4%ba%ba/" rel="tag">港人</a>, <a href="https://www.bannedbook.org/bnews/tag/%E6%B8%AF%E6%96%87%E5%8C%96/" rel="tag">港文化</a>, <a href="https://www.bannedbook.org/bnews/tag/%e7%94%b5%e5%bd%b1/" rel="tag">电影</a>, <a href="https://www.bannedbook.org/bnews/tag/%E9%99%88%E5%A5%95/" rel="tag">陈奕</a>, <a href="https://www.bannedbook.org/bnews/tag/%e9%99%88%e5%a5%95%e8%bf%85/" rel="tag">陈奕迅</a>, <a href="https://www.bannedbook.org/bnews/tag/%e9%9f%b3%e4%b9%90/" rel="tag">音乐</a>, <a href="https://www.bannedbook.org/bnews/tag/%e9%a6%99%e6%b8%af/" rel="tag">香港</a>, <a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" rel="tag">香港人</a>, <a href="https://www.bannedbook.org/bnews/tag/%E9%A6%99%E6%B8%AF%E6%96%87%E5%8C%96/" rel="tag">香港文化</a></div>  </div><!--END POSTFOOTER--> 