 <h2>香港系我地</h2> <p class="notice"><b>大陆网友注意：本文中的链接除 <a href="https://github.com/bannedbook/fanqiang" >翻墙</a>软件下载和<a href="https://github.com/killgcd/justmysocks/blob/master/README.md">翻墙推荐</a>链接外全部为禁网链接，未翻墙状态下打不开，请勿点击。此为文字版禁闻，欲看图文视频完整版和更多禁闻，请下载<a href="https://github.com/bannedbook/fanqiang">翻墙软件或APP</a>后翻墙上禁闻网。</p><p>备注：翻墙看新闻非常安全，翻墙以真实身份发表敏感言论有一定风险，但只看不说则没有任何风险，翻的人太多，政府管不过来，也不管。信息自由是天赋人权，请放心大胆的翻墙。</b></p>  <div class="entry">  <p>【文：Gear 噏】</p> <p>相信好多<a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" class="st_tag internal_tag" rel="tag" title="标签 香港人 下的日志">香港人</a>正面对去留嘅挣扎，有人认为只要有心，边度都可以系<a href="https://www.bannedbook.org/bnews/tag/%e9%a6%99%e6%b8%af/" class="st_tag internal_tag" rel="tag" title="标签 香港 下的日志">香港</a>，主张香港唔系一种地域概念，而系一种精神概念，相对轻视香港呢片土地嘅重要性。呢种谂法系非常危险，香港呢片土地唔系 condom，而系香<a href="https://www.bannedbook.org/bnews/tag/%e6%b8%af%e4%ba%ba/" class="st_tag internal_tag" rel="tag" title="标签 港人 下的日志">港人</a>呢个身份嘅根源。</p> <p>空间、地方与祖地</p> <p>空间（space）系指地理位置，例如香港位于深圳河以南。当开始有人居住，对呢片土地产生共同嘅认知，并赋予其意义，空间（space）就会变成地方（place）。我哋喺香港出世、成长同定居，多年嚟为呢片土地赋予意义，香港就成为咗香港人嘅地方系香港人嘅祖地（homeland / motherland）。祖地对于一个族群有特殊意义，唔系一块地咁简单，系不可取代嘅存在。</p>  <p>祖地嘅意义</p> <p>祖地能够帮我哋区分“我者”同“他者”，为<a href="https://www.bannedbook.org/bnews/tag/%E8%BA%AB%E4%BB%BD%E8%AE%A4%E5%90%8C/" class="st_tag internal_tag" rel="tag" title="标签 身份认同 下的日志">身份认同</a>划下边界，去旅行嘅时候我哋会话 “I am from Hong Kong”。祖地孕育我哋成长，同我哋有种互为依存嘅关系，如果唔系生于香港呢片福地，我哋都唔会有今日嘅成就。祖地能够提供安全感同归属感，因为我哋喺香港有较多嘅个人经历，每次落机返到香港都有一种终于返到屋企嘅安心。祖地系历史、记忆同故事嘅载体，中上环旧建筑印证英殖时期嘅历史，金钟夏悫道盛载住香港人抗争嘅故事，我哋会透过认识过去以加强同土地之间嘅连系。</p> <p>文化脐带嘅切割</p> <p>当人离开祖地，就好似将母亲同婴儿之间嘅脐带切割一样，失去维持生命所需嘅养分 — 文化。祖地同文化两者密不可分，喺异地上创造嘅文化好难称得上系香<a href="https://www.bannedbook.org/bnews/tag/%E6%B8%AF%E6%96%87%E5%8C%96/" class="st_tag internal_tag" rel="tag" title="标签 港文化 下的日志">港文化</a>。即使可以完整咁将<a href="https://www.bannedbook.org/bnews/tag/%E9%A6%99%E6%B8%AF%E6%96%87%E5%8C%96/" class="st_tag internal_tag" rel="tag" title="标签 香港文化 下的日志">香港文化</a>带去外国保留，人在异地要适应新文化，喺别国嘅文化土坏之上，强行带过嚟语言、习俗往往缺乏实践嘅空间，最后好可能会沦为毫无生命力嘅文化标本。就算可以透过资讯科技了解香港嘅改变，但始终唔能够踏足土地去感受香港嘅生活，对香港嘅印象只会永远停滞，慢慢会忘记弥敦道嘅繁忙，对昔日嘅家乡感到陌生，好难再有文化创造。文化嘅存续不在于保留，而在于其<a href="https://www.bannedbook.org/bnews/tag/%e5%88%9b%e9%80%a0%e5%8a%9b/" class="st_tag internal_tag" rel="tag" title="标签 创造力 下的日志">创造力</a>。一旦香港文化喺异地失去创造力，畀你传承得再好，都会有消逝哂嘅一日，留得一代，留唔到下一代。</p>  <p>身土不二</p> <p>有人认为只要喺外国建立香港人社群，就可以建立“海外新香港”，呢种谂法系缺乏“祖地意识”嘅表现。香港嘅构成绝对唔系只有人，有好多嘢系唔能够复制，例如天气环境、地理面貌、人造建筑。如果香港系一个又干又冻、城市密度低、毫无历史痕迹嘅地方，“香港人”嘅生活习惯同文化都会变得好唔同，身份认同亦会失去基础。我哋必须意识到香港系不可取代嘅祖地，系前人用咗过百年历史建构出嚟嘅家邦，呢个世界只有一个地方叫香港。任何轻视香港作为祖地、妄想建立海外新香港嘅主张，就等同将香港嘅百年基业拱手相让畀中共，自断香港人嘅血脉。</p> <p>离开是为了回来</p> <p>去或否从来都系个人选择，冇必要批判对方，但我哋必须要意识到香港呢片土地嘅重要性。如果民族系灵魂，土地就系肉体。肉体失去灵魂会慢慢腐烂，灵魂离开咗肉体就系无主孤魂。冇错，灵魂可以不灭，但最终都要返回躯体，先能够做一个有生命力嘅人。乡愁系最高贵嘅痛苦，唔好甘愿做一个无根者。正如流亡港人许智峯所讲：“我永远不会移民，我的家只有香港；我已下定决心，我必定会回家。”如果你觉得自己系迫不得已离开，请你以返回祖地作为目标，为重踏家乡故土而努力。因为香港唔系人咁简单，香港仲系“我地”— 香港人嘅土地。</p>  <p>“同热爱这片土地　大家刻骨铭记<br /> 　愁或喜　生与死　也是香港地”《真．香港地》</p> <p> </p> <p>参考资料：<br /> 顾济时（2020）。香港民族及其祖地。《新香港》第一期。<br /> Penrose, J. (2002). Nations, states and homelands: territory and territoriality in nationalist thought.Nations and Nationalism.<br /> Safran.W. (1991). Diaspora in Modern Societies: Myth of Homeland and Return.Diaspora: A Journal of Transnational Studies.</p> <p>作者自我简介：以香港作为信仰嘅<a href="https://www.bannedbook.org/bnews/tag/%e5%b9%b4%e8%bd%bb%e4%ba%ba/" class="st_tag internal_tag" rel="tag" title="标签 年轻人 下的日志">年轻人</a></p>  <ul class='op-related-articles' title='相关阅读'> <li><a href='https://www.bannedbook.org/bnews/ssgc/20210429/1536105.html' target='_blank'><b>香港</b>大律师公会主席夏博义反驳中联办指责</a></li> <li><a href='https://www.bannedbook.org/bnews/comments/20210429/1535797.html' target='_blank'>专家：<b>香港</b>高端写字楼租金今年或下跌8%</a></li> <li><a href='https://www.bannedbook.org/bnews/cnnews/hknews/20210429/1535796.html' target='_blank'><b>香港</b>立法会三读通过入境条例修订 民间组织批闭关锁港或变大监狱</a></li> <li><a href='https://www.bannedbook.org/bnews/ssgc/20210429/1535794.html' target='_blank'>德中政府磋商 默克尔提<b>香港</b>和人权议题</a></li> <li><a href='https://www.bannedbook.org/bnews/headline/20210429/1535773.html' target='_blank'><b>香港</b>通过入境修订条例 出入境自由化为乌有？</a></li> </ul> <p class="texttj"> <a href="https://github.com/bannedbook/fanqiang/wiki/V2ray%E6%9C%BA%E5%9C%BA" target="_blank">WIN/MAC/安卓/iOS高速翻墙:高清视频秒开,超低延迟</a><br/> <a href="https://github.com/bannedbook/fanqiang/wiki/%E7%A6%81%E9%97%BB%E7%BD%91%E5%AE%89%E5%8D%93%E7%BF%BB%E5%A2%99%E6%96%B0%E9%97%BBAPP" target="_blank">免费PC翻墙、安卓VPN翻墙APP</a></p><div id="archive-pix-1" class="banner-ads"> <!-- AuctionX Display platform tag START --> <div id="26318x728x90x621x_ADSLOT1" clicktrack="%%CLICK_URL_ESC%%"></div> <!-- AuctionX Display platform tag END --> </div> <div id="archive-pix-2" class="banner-ads"> <!-- AuctionX Display platform tag START --> <div id="26315x300x250x621x_ADSLOT1" clicktrack="%%CLICK_URL_ESC%%"></div> <!-- AuctionX Display platform tag END --> </div><p>作者 <a href="https://www.bannedbook.org/bnews/tag/facebook/" class="st_tag internal_tag" rel="tag" title="标签 Facebook 下的日志">Facebook</a></p><a name='sharetosocial'></a>        <div><b>本文的图文或视频完整版</b>：<a href='https://www.bannedbook.org/bnews/comments/20210429/1536199.html'>香港系我地</a></div>  </div><!--END ENTRY--> <div class="postfooter"> <div>本文标签：<a href="https://www.bannedbook.org/bnews/tag/facebook/" rel="tag">Facebook</a>, <a href="https://www.bannedbook.org/bnews/tag/%e5%88%9b%e9%80%a0%e5%8a%9b/" rel="tag">创造力</a>, <a href="https://www.bannedbook.org/bnews/tag/%e5%b9%b4%e8%bd%bb%e4%ba%ba/" rel="tag">年轻人</a>, <a href="https://www.bannedbook.org/bnews/tag/%e6%b8%af%e4%ba%ba/" rel="tag">港人</a>, <a href="https://www.bannedbook.org/bnews/tag/%E6%B8%AF%E6%96%87%E5%8C%96/" rel="tag">港文化</a>, <a href="https://www.bannedbook.org/bnews/tag/%E8%BA%AB%E4%BB%BD%E8%AE%A4%E5%90%8C/" rel="tag">身份认同</a>, <a href="https://www.bannedbook.org/bnews/tag/%e9%a6%99%e6%b8%af/" rel="tag">香港</a>, <a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" rel="tag">香港人</a>, <a href="https://www.bannedbook.org/bnews/tag/%E9%A6%99%E6%B8%AF%E6%96%87%E5%8C%96/" rel="tag">香港文化</a></div>  </div><!--END POSTFOOTER--> 