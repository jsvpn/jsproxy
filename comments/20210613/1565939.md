 <h2>6.12 两周年反思：勿轻易判断他人、拉阔国际想像、唔好斗黄</h2> <p class="notice"><b>大陆网友注意：本文中的链接除 <a href="https://github.com/bannedbook/fanqiang" >翻墙</a>软件下载和<a href="https://github.com/killgcd/justmysocks/blob/master/README.md">翻墙推荐</a>链接外全部为禁网链接，未翻墙状态下打不开，请勿点击。此为文字版禁闻，欲看图文视频完整版和更多禁闻，请下载<a href="https://github.com/bannedbook/fanqiang">翻墙软件或APP</a>后翻墙上禁闻网。</p><p>备注：翻墙看新闻非常安全，翻墙以真实身份发表敏感言论有一定风险，但只看不说则没有任何风险，翻的人太多，政府管不过来，也不管。信息自由是天赋人权，请放心大胆的翻墙。</b></p>  <div class="entry">  <p>612，两周年。回忆，好多人写咗。志气 bite，好多人讲咗。</p> <p>反思，对前路展望，同样需要。我有三点想讲。</p> <p>1. 首先，想讲无知同<a href="https://www.bannedbook.org/bnews/tag/%E8%B0%A6%E5%8D%91/" class="st_tag internal_tag" rel="tag" title="标签 谦卑 下的日志">谦卑</a>。</p> <p>1.1 嚟到呢个阶段，打压越嚟越严重，所以好多人同事会必然变得地下化。</p> <p>1.2 地下化的后果，就系好多事情变得不能明言。可能坐响你对面𠮶个人，坐过监，又或者随时会俾人拉去坐监。你唔会知，因为佢唔会无端端同你讲。</p> <p>1.3 如是者，第一个需要嘅改变，系唔好对任何人同事轻易作出任何判断。</p> <p>1.4 无大台，人人都是参与者，大家惯咗有𠮶句讲𠮶句。但时势改变，唔收口，会伤害人。特别系人人都受过伤，你又唔知人哋受过几大伤，唔觉意可能插咗人一刀。讲好齐上齐落，就要收口，认清自己可能的无知，然后谦卑。</p>  <p>1.5 呢样嘢我知道好违反网上特别系 KOL 逻辑。有啲人去到呢个时势都仲吓吓声大大同你讲佢几劲的话，唯有避开佢，唔好跟红顶白一齐唱，已经<a href="https://www.bannedbook.org/bnews/tag/%E5%8A%9F%E5%BE%B7%E6%97%A0%E9%87%8F/" class="st_tag internal_tag" rel="tag" title="标签 功德无量 下的日志">功德无量</a>。</p> <p>1.6 一个好实际嘅应用：今时今日，唔好问人谂唔谂住走。可能人哋搞紧，但唔知搞唔搞得成，又或者未公开得，又或者想走走唔到 ⋯ 你随口问一句，同迫人讲大话冇乜分别。</p> <p>1.7 同样道理，家家有本难谂的经，唔好随意判断人哋走同留嘅决定，以及相关的挣扎，呢点应该系 2021 年<a href="https://www.bannedbook.org/bnews/tag/%e9%a6%99%e6%b8%af/" class="st_tag internal_tag" rel="tag" title="标签 香港 下的日志">香港</a>人嘅基本礼仪。可能人哋都挣扎得好辛苦，但系佢冇可能亦冇责任解俾你听。</p> <p>1.8 你可以做嘅，系睇吓有咩实际嘅嘢帮手（咦呢张表我填过我教你填啦），而唔系对人本身作出判断（哗你咁都惊话要走乜你咁无骨气）。</p> <p>*  *  *</p> <p>2. 第二点，系思考要拉阔，特别系国际想像。</p> <p>2.1 去到今日，我谂冇人会再觉得香港嘅问题只源于香港境内，亦唔可能以为揾个安全套笠住香港就可以一劳永逸偏安一角。香港嘅苦难，系<a href="https://www.bannedbook.org/bnews/tag/%E4%BA%BA%E7%B1%BB%E6%96%87%E6%98%8E/" class="st_tag internal_tag" rel="tag" title="标签 人类文明 下的日志">人类文明</a>去到呢个位，好多好多个力量交集而成，香港咁桥成为咗一个触发点。你可以话系香港嘅不幸，但反过嚟睇亦可以话香港好彩。</p>  <p>2.2 因为香港嘅问题唔系纯粹香港嘅事，所以单纯地谂“赢返香港”而唔去谂各种超越香港嘅力量，有少少不切实际。</p> <p>2.3 呢个觉悟会引伸出两点。首先，我哋爱香港，但我哋唔可能纯粹香港本位咁样去睇呢个世界：直接帮到香港嘅就恩人，唔直接帮嘅就仇人，总之香港最惨，要成个世界围住香港转 ⋯ 不，咁样谂唔单止冇帮助，亦都对应唔到香港所处的现实。</p> <p>2.4 反过嚟，如果我哋肯反转嚟睇，呢个世界上面任何对专制嘅反抗，其实都系某程度上为未来香港的重生提供土壤。至于咩为之专制，咩为之反抗，要以当时当地的脉络去理解，我哋唔可以假设自己一眼就见到，唔会有人咁叻。过咗呢个<a href="https://www.bannedbook.org/bnews/tag/%E5%BF%83%E7%90%86%E5%85%B3%E5%8F%A3/" class="st_tag internal_tag" rel="tag" title="标签 心理关口 下的日志">心理关口</a>，<a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" class="st_tag internal_tag" rel="tag" title="标签 香港人 下的日志">香港人</a>，无论响香港定响其他地方，都大把嘢值得做。</p> <p>2.5 同一道理，响香港都一样。香港本身都有好多其他问题，有压迫，有反抗。串连呢啲反抗，就算佢哋表面上好似同场运动冇直接关系，亦都重要。重复多一次：我哋面对嘅系一张棉棉密密嘅网，冇话打赢一个终极大佬就会爆机，我哋要先离开呢种想法。</p> <p>*  *  *</p> <p>3. 第三点，系综合上面两点，去讲一讲付出。</p> <p>3.1 因为大家都唔知大家背负住几多，所以大家都唔应该批判对方付出咗几多。换言之：唔好斗黄。</p>  <p>3.2 你觉得有人更值得大家嘅支持，你咪讲出嚟囉；但咁唔等同批评另一个人唔值得大家嘅支持。一个正、一个反，我估大家识得分。</p> <p>3.3 亦因为大家都唔知大家背负几多，所以其实真系要主动啲关心镁光灯以外嘅人：无论响香港定外地。坐紧嘅、坐完嘅、流亡嘅、走唔到嘅 ⋯ 一谂到呢啲位，就知道仲有大把嘢要做。世界大局一时三刻未必改变到，但让已经付出的人感到受尊重，呢点好实在可以做得出影响。</p> <p>3.4 人有<a href="https://www.bannedbook.org/bnews/tag/%E6%83%85%E7%BB%AA/" class="st_tag internal_tag" rel="tag" title="标签 情绪 下的日志">情绪</a>，好正常。不过情绪亦有后面的逻辑，好多人会想办法挑动，左右我哋嘅思考。要谂得阔一啲，有时就要抛开即时嘅情绪，退后一步睇。</p> <p>3.5 例如当你见到一个<a href="https://www.bannedbook.org/bnews/tag/%e5%8f%97%e5%ae%b3%e8%80%85/" class="st_tag internal_tag" rel="tag" title="标签 受害者 下的日志">受害者</a>，你当然可以选择翻箱倒笼睇吓佢以前有冇帮过你，先决定你要帮佢定耻笑佢。但系如果你系纯粹目标为本，你就唔会谂咁多。你只会谂，好简单，多一个盟友，好过多一个敌人。尽可能争取所有可以争取的对像，团结大多数，分化孤立打击一小撮，<a href="https://www.bannedbook.org/bnews/tag/%e6%af%9b%e6%b3%bd%e4%b8%9c/" class="st_tag internal_tag" rel="tag" title="标签 毛泽东 下的日志">毛泽东</a>这个思考高度到今日仍然适用。</p> <p>3.6 呢种包容嘅能力，都系一种付出。斗黄的问题，是把付出的思考限制，然后以量比并，斗惨。但是这个世界明明无限复杂；付出，应该有好多种，而且越多越好。</p> <p>两年了，大家都付出咗好多，唔易。为咗令呢啲付出唔好白费，互相创造一个良好嘅环境大家一齐挨落去，至关重要。以上少少谂法，我都唔肯定自己无时无刻都做得到，不过起码可以当个目标。</p> <p> </p>  <ul class='op-related-articles' title='相关阅读'> <li><a href='https://www.bannedbook.org/bnews/comments/20210531/1557146.html' target='_blank'>【文昭思绪飞扬】霍皮预言：2024年前“第五世界”将到来，9个征兆已兑现8个！本期<b>人类文明</b>将终结？</a></li> <li><a href='https://www.bannedbook.org/bnews/baitai/20210525/1553191.html' target='_blank'><b>人类文明</b>须要重新认识和定位</a></li> <li><a href='https://www.bannedbook.org/bnews/bannedvideo/20210523/1552099.html' target='_blank'>霍皮预言：2024年前“第五世界”将到来，9个征兆已兑现8个！本期<b>人类文明</b>将终结？【文昭思绪飞扬第52期】</a></li> <li><a href='https://www.bannedbook.org/bnews/bannedvideo/20210511/1544343.html' target='_blank'>恐龙是宠物？考古发现人与恐龙曾经共同生活！这些证据向达尔文的进化论发起挑战，也刷新著<b>人类文明</b>的历史</a></li> <li><a href='https://www.bannedbook.org/bnews/cnnews/20210428/1535394.html' target='_blank'>谷歌人工智能最新突破 可能是<b>人类文明</b>史的终结</a></li> </ul> <p class="texttj"> <a href="https://github.com/bannedbook/fanqiang/wiki/V2ray%E6%9C%BA%E5%9C%BA" target="_blank">WIN/MAC/安卓/iOS高速翻墙:高清视频秒开,超低延迟</a><br/> <a href="https://github.com/bannedbook/fanqiang/wiki/%E7%A6%81%E9%97%BB%E7%BD%91%E5%AE%89%E5%8D%93%E7%BF%BB%E5%A2%99%E6%96%B0%E9%97%BBAPP" target="_blank">免费PC翻墙、安卓VPN翻墙APP</a></p><p>原文刊于作者 facebook；标题由编辑所拟</p><a name='sharetosocial'></a>       <div><b>本文的图文或视频完整版</b>：<a href='https://www.bannedbook.org/bnews/comments/20210613/1565939.html'>6.12 两周年反思：勿轻易判断他人、拉阔国际想像、唔好斗黄</a></div>  </div><!--END ENTRY--> <div class="postfooter"> <div>本文标签：<a href="https://www.bannedbook.org/bnews/tag/%E4%BA%BA%E7%B1%BB%E6%96%87%E6%98%8E/" rel="tag">人类文明</a>, <a href="https://www.bannedbook.org/bnews/tag/%E5%8A%9F%E5%BE%B7%E6%97%A0%E9%87%8F/" rel="tag">功德无量</a>, <a href="https://www.bannedbook.org/bnews/tag/%e5%8f%97%e5%ae%b3%e8%80%85/" rel="tag">受害者</a>, <a href="https://www.bannedbook.org/bnews/tag/%E5%BF%83%E7%90%86%E5%85%B3%E5%8F%A3/" rel="tag">心理关口</a>, <a href="https://www.bannedbook.org/bnews/tag/%E6%83%85%E7%BB%AA/" rel="tag">情绪</a>, <a href="https://www.bannedbook.org/bnews/tag/%e6%af%9b%e6%b3%bd%e4%b8%9c/" rel="tag">毛泽东</a>, <a href="https://www.bannedbook.org/bnews/tag/%E8%B0%A6%E5%8D%91/" rel="tag">谦卑</a>, <a href="https://www.bannedbook.org/bnews/tag/%e9%a6%99%e6%b8%af/" rel="tag">香港</a>, <a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" rel="tag">香港人</a></div>  </div><!--END POSTFOOTER--> 