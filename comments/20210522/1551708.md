 <h2>【狱中书信】留低嘅理由只需要一个 “我哋真系好撚钟意香港”</h2> <p class="notice"><b>大陆网友注意：本文中的链接除 <a href="https://github.com/bannedbook/fanqiang" >翻墙</a>软件下载和<a href="https://github.com/killgcd/justmysocks/blob/master/README.md">翻墙推荐</a>链接外全部为禁网链接，未翻墙状态下打不开，请勿点击。此为文字版禁闻，欲看图文视频完整版和更多禁闻，请下载<a href="https://github.com/bannedbook/fanqiang">翻墙软件或APP</a>后翻墙上禁闻网。</p><p>备注：翻墙看新闻非常安全，翻墙以真实身份发表敏感言论有一定风险，但只看不说则没有任何风险，翻的人太多，政府管不过来，也不管。信息自由是天赋人权，请放心大胆的翻墙。</b></p>  <div class="entry">  <p>（作者 Patreon 编按：呢封信系 18/5 写嘅，前几段就讲佢今日心情唔好，因为天气热、原子笔断墨、收信速度超级滞后之类，亦因为听到有已经<a href="https://www.bannedbook.org/bnews/tag/%e7%a7%bb%e6%b0%91/" class="st_tag internal_tag" rel="tag" title="标签 移民 下的日志">移民</a>外国嘅人因为佢发表对移民嘅看法，而暗示佢系鬼 😅 之后几段就系佢嘅回应啦 🖤🤍🖤🤍）</p> <p>…我都系非常感谢你帮手将我嘅心声摆咗上网同人分享，唔需要担心自己系咪做得唔啱。有人恶言相向正好代表呢件事有人讨论，总比写完嘢出去之后冇任何回应要好。</p> <p>“留岛不留人”系唔少人对于中共对港政策嘅描述。特区政府一向鼓励青年转到大湾区其他城市发展，而当被问及<a href="https://www.bannedbook.org/bnews/tag/%e7%a7%bb%e6%b0%91%e6%bd%ae/" class="st_tag internal_tag" rel="tag" title="标签 移民潮 下的日志">移民潮</a>现象时，林郑嘅一贯答法亦系话<a href="https://www.bannedbook.org/bnews/tag/%e9%a6%99%e6%b8%af/" class="st_tag internal_tag" rel="tag" title="标签 香港 下的日志">香港</a>系一个自由地方，香港居民有移民嘅自由，绝无想留住<a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" class="st_tag internal_tag" rel="tag" title="标签 香港人 下的日志">香港人</a>唔放嘅意思。反对<a href="https://www.bannedbook.org/bnews/tag/%e6%b8%af%e4%ba%ba/" class="st_tag internal_tag" rel="tag" title="标签 港人 下的日志">港人</a>移民一向唔系当权者嘅主旋律，尤其系佢哋显然知道移民嘅港人以<a href="https://www.bannedbook.org/bnews/tag/%e6%b0%91%e4%b8%bb%e8%bf%90%e5%8a%a8/" class="st_tag internal_tag" rel="tag" title="标签 民主运动 下的日志">民主运动</a>支持者占大多数，移民潮过后嘅香港只会更易管治，若有劳动人口或专才不足嘅情况，大可随时从<span class='wp_keywordlink_affiliate'><a href="https://www.bannedbook.org/" title="大陆" target="_blank">大陆</a></span>填补，最紧要系呢个城市自动自觉少咗一班“会制造麻烦的人”，香港反对声音日渐消退，可以长治久安。</p>  <p>47 人当中有好多都冇其他案件在身，换句话讲喺 2021 年 1 月之前有好多机会可以随逃亡潮移民离港，避过今日一劫。但系佢哋一直冇走到，就系因为对呢个城市有承担，不论系想履行身为民选区议员对选民嘅承诺，抑或系想留守自己岗位继续服务香港。</p> <p>就算讲到我自己，喺 2019 年因七一<a href="https://www.bannedbook.org/bnews/tag/%e7%ab%8b%e6%b3%95%e4%bc%9a/" class="st_tag internal_tag" rel="tag" title="标签 立法会 下的日志">立法会</a>案被捕之后到正式起诉、被法庭没收旅游证件之前，我都有两三个月时间持有有效护照，随时可以选择离开香港、弃保潜逃、回避刑责。我并唔系走唔到所以叫人一齐唔好走，而系自愿留喺度面对而家呢一切，事实亦都的确因为我知道有好多人真系走唔到，而我应承过大家要齐上齐落。</p> <p>离开可以有千百万个看似理性嘅理由，但系留低嘅理由只需要一个，就系好多人都跟风讲过嘅一句“我地真系好撚钟意香港”。而我哋身边都仍然有好多同样好爱香港嘅人。难道“手足唔系 condom”、“一个都不能少”等等嘅口号，都只能成为本世纪最大笑话？就算系七一立法会门前大家一齐呼喊、令人为之动容嘅一句“一齐走”，都系讲紧要确保所有人都可以安全不受伤地一齐走，而唔系你留低、我走先。</p>  <p>我仍然相信选择留低嘅香港人系占多数。每日<span class='wp_keywordlink_affiliate'><a href="https://www.bannedbook.org/" title="新闻">新闻</a></span>仍然见到有好多人等候审讯、判刑，每个岗位嘅香港人亦努力生活：写呢啲新闻嘅每位记者、读呢啲新闻嘅每位主播，都尽力咁守护紧新闻自由。收音机听到嘅每首歌，每个坚持创作广东歌嘅音乐人、乃至播呢啲歌嘅 DJ，都正在尽好弘扬香港文化嘅本分。甚至乎我由朝到晚见到嘅惩教署职员，虽然未必有<a href="https://www.bannedbook.org/bnews/tag/%E6%94%BF%E6%B2%BB%E7%AB%8B%E5%9C%BA/" class="st_tag internal_tag" rel="tag" title="标签 政治立场 下的日志">政治立场</a>，但都有份保证我喺香港坐监嘅待遇同喺其他落后地区唔同。我食紧嘅私饭呢？负责煮嘅𠮶位厨师、负责送餐嘅外卖员，都系留紧喺香港，令香港人仍然每日食到熟悉嘅香港味道，饮到一杯冻奶茶。正因为有咁多无名无姓嘅小角色大人物每日默默耕耘，香港先仍然系香港，而未至于变成一个完全陌生嘅城市。</p> <p>考虑清楚之后都系决定下定决心要离开嘅人，我只能尊重。每个人都有责任顾念自己同家人，系无可厚非。但如果可以，请悄悄地离开就好，尽量唔好渲染太多移民气氛畀本来冇打算走嘅人。更加唔需要讲啲咩充满愧疚嘅说话，因为呢啲说话只能令讲嘅人自我感觉良好一啲，对留下来的人毫无用处。我哋想知嘅，大概只系大家仍然安好就够。远走他方之后，请努力融入当地社会，唔好困在香港人小圈子，更加唔好令“香港人”呢个名变成我哋曾经都讨厌嘅蝗虫嘅另一个代名词。</p> <p>讲吓其他嘢先。话说㖊日保安局长公布最新罪案数字，其中警察国安处拉咗百零人，检控咗 57 人，听落好似成绩都唔错，但谂深一层， 57 个入面有 47 个就系我哋呢班人，略有滥竽充数之感。其实香港根本就冇咁多危害国家安全嘅人俾佢拉，但佢又要夹硬揾人拉来做啲成绩出嚟，咁先对得住中央委以重任，同埋获分配嘅几十亿资源。咁样夹硬跑数法，难怪署长压力大到要趁工余时间去揼个骨。</p>  <p> </p> <ul class='op-related-articles' title='相关阅读'> <li><a href='https://www.bannedbook.org/bnews/finance/20210522/1551690.html' target='_blank'>笑话？中共摧毁<b>香港</b>后公布海南造自贸港</a></li> <li><a href='https://www.bannedbook.org/bnews/bannedvideo/20210522/1551546.html' target='_blank'>《石涛聚焦》“爆料持续！习近平弟媳张澜澜2张<b>香港</b>身分证 护照”国安部长陈文清全家 公安部长赵克志 刘鹤-遭政治对手爆光围剿（21/05）</a></li> <li><a href='https://www.bannedbook.org/bnews/ssgc/20210522/1551441.html' target='_blank'>撑港网友发起“5201314”活动 指代“我愿荣光归<b>香港</b>”</a></li> <li><a href='https://www.bannedbook.org/bnews/ssgc/20210522/1551393.html' target='_blank'>港府控台“粗暴干预<b>香港</b>事务” 台陆委会驳斥</a></li> <li><a href='https://www.bannedbook.org/bnews/comments/20210522/1551347.html' target='_blank'>【记<b>香港</b>．专访】时代的说书人 陈慧：说<b>香港</b>是福地，未免太轻佻</a></li> </ul> <p class="texttj"> <a href="https://github.com/bannedbook/fanqiang/wiki/V2ray%E6%9C%BA%E5%9C%BA" target="_blank">WIN/MAC/安卓/iOS高速翻墙:高清视频秒开,超低延迟</a><br/> <a href="https://github.com/bannedbook/fanqiang/wiki/%E7%A6%81%E9%97%BB%E7%BD%91%E5%AE%89%E5%8D%93%E7%BF%BB%E5%A2%99%E6%96%B0%E9%97%BBAPP" target="_blank">免费PC翻墙、安卓VPN翻墙APP</a></p><p>作者 Patreon</p> <a name='sharetosocial'></a>       <div><b>本文的图文或视频完整版</b>：<a href='https://www.bannedbook.org/bnews/comments/20210522/1551708.html'>【狱中书信】留低嘅理由只需要一个 “我哋真系好撚钟意香港”</a></div>  </div><!--END ENTRY--> <div class="postfooter"> <div>本文标签：<a href="https://www.bannedbook.org/bnews/tag/%E4%B9%A6%E4%BF%A1/" rel="tag">书信</a>, <a href="https://www.bannedbook.org/bnews/tag/%E6%94%BF%E6%B2%BB%E7%AB%8B%E5%9C%BA/" rel="tag">政治立场</a>, <a href="https://www.bannedbook.org/bnews/tag/%e6%b0%91%e4%b8%bb%e8%bf%90%e5%8a%a8/" rel="tag">民主运动</a>, <a href="https://www.bannedbook.org/bnews/tag/%e6%b8%af%e4%ba%ba/" rel="tag">港人</a>, <a href="https://www.bannedbook.org/bnews/tag/%e7%a7%bb%e6%b0%91/" rel="tag">移民</a>, <a href="https://www.bannedbook.org/bnews/tag/%e7%a7%bb%e6%b0%91%e6%bd%ae/" rel="tag">移民潮</a>, <a href="https://www.bannedbook.org/bnews/tag/%e7%ab%8b%e6%b3%95%e4%bc%9a/" rel="tag">立法会</a>, <a href="https://www.bannedbook.org/bnews/tag/%e9%a6%99%e6%b8%af/" rel="tag">香港</a>, <a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" rel="tag">香港人</a></div>  </div><!--END POSTFOOTER--> 