 <h2>若水之志 — 228 作为香港民主运动的开端</h2> <p class="notice"><b>大陆网友注意：本文中的链接除 <a href="https://github.com/bannedbook/fanqiang" >翻墙</a>软件下载和<a href="https://github.com/killgcd/justmysocks/blob/master/README.md">翻墙推荐</a>链接外全部为禁网链接，未翻墙状态下打不开，请勿点击。此为文字版禁闻，欲看图文视频完整版和更多禁闻，请下载<a href="https://github.com/bannedbook/fanqiang">翻墙软件或APP</a>后翻墙上禁闻网。</p><p>备注：翻墙看新闻非常安全，翻墙以真实身份发表敏感言论有一定风险，但只看不说则没有任何风险，翻的人太多，政府管不过来，也不管。信息自由是天赋人权，请放心大胆的翻墙。</b></p>  <div class="entry">  <p>今日，四十七位手足被落案起诉国安法下颠覆国家政权罪 — 记志住我哋走过左<a href="https://www.bannedbook.org/bnews/tag/%e9%a6%99%e6%b8%af%e6%b0%91%e4%b8%bb/" class="st_tag internal_tag" rel="tag" title="标签 香港民主 下的日志">香港民主</a>运动嘅序章，未来嘅路，我地要准备好更加坚毅行落去。</p> <p>我唔需要再花时间去陈述、去批击政府同警方嘅决定有几无理有几狂妄，呢个系<a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" class="st_tag internal_tag" rel="tag" title="标签 香港人 下的日志">香港人</a>一早要认清嘅事实，亦系我哋决定得行追求<a href="https://www.bannedbook.org/bnews/tag/%e6%b0%91%e4%b8%bb/" class="st_tag internal_tag" rel="tag" title="标签 民主 下的日志">民主</a>呢条路，必定途经嘅挑战。与其系度伤春悲秋，或者话“估唔到<a href="https://www.bannedbook.org/bnews/tag/%e5%85%b1%e4%ba%a7%e5%85%9a/" class="st_tag internal_tag" rel="tag" title="标签 共产党 下的日志">共产党</a>可以衰到咁”，不如今日，我想同大家倾下<a href="https://www.bannedbook.org/bnews/tag/%e9%a6%99%e6%b8%af/" class="st_tag internal_tag" rel="tag" title="标签 香港 下的日志">香港</a>人面对未来漫长嘅黑暗时代，应有嘅心态。</p> <p>佢哋四十七位嘅力量，从来唔来自佢哋自身，而黎自每一位为香港行过出黎嘅香<a href="https://www.bannedbook.org/bnews/tag/%e6%b8%af%e4%ba%ba/" class="st_tag internal_tag" rel="tag" title="标签 港人 下的日志">港人</a>。一位位“素人”，都不过至为平凡嘅香港人，不过系你同我身边嘅同行儿女。政权迷信“拆大台”，继续凭枪打出头鸟嘅策略，以为锁起四十七为民意代表，就可以令香港人放弃对民主自由嘅追求。但佢哋睇唔透嘅系，佢哋身上嘅力量，依然存续系每一个你我心中。只要我哋呢班系出面嘅人，心中信念依然不灭，任雨打任风吹，呢条未竟之路总会有香港人行落去。</p> <p>此际我哋纵使迷茫，但迷茫之时，回望二零一九嘅浩瀚抗争，我哋总会揾到启示、揾到行落去嘅动力。二零一九年走上街头，摒弃大台思维，就系出于明了“自己香港自己救”嘅觉悟。因为所谓民主，从来就指我哋就算要踏遍洪荒，就要于泥泞与崎岖中，行出自己嘅一条路。<a href="https://www.bannedbook.org/bnews/tag/%e6%b0%91%e4%b8%bb%e8%bf%90%e5%8a%a8/" class="st_tag internal_tag" rel="tag" title="标签 民主运动 下的日志">民主运动</a>，不因四十七人而生、亦不因四十七人而亡。反而，系四十七人被还押之际，我哋会更加睇清实象，睇清我哋无办法奢求“政治领䄂”为我哋完成香港人呢条取西经之路，更加促使我哋接下时代嘅火炬，将漫长嘅抵抗，系每个人嘅个人层面延续。</p>  <p>张昆阳话“流亡系革自己的命”，而我相信，留系香港，亦系一场自己修行，一场系乱世中挎问自身信仰嘅<span class='wp_keywordlink'><a href="https://www.qi-gong.me/" title="气功修炼网" target="_blank">修炼</a></span>。</p> <p>二零一九年，我哋向世界示范咩叫若水之志。而家，系我哋嘅时候用一生去证明，我哋做得到 — 抽刀断水水更流。</p> <p>走笔至此处，仲总会遇上一问题：“咁我应该做啲咩？咁你有咩高见？”</p> <p>我嘅答案系：“先由唔再问呢一句开始。”</p>  <p>香港人嘅民主路上，唔会有指世明灯、亦唔会有民主方程式，有嘅，只系每人百折不挠嘅意志同“自己香港自己救”嘅决心。我哋唔可以再等待一种领䄂，等待一条康庄大道 — 我哋要执起锄头开垦，或者会开出一条绝路，即管回头再出发；我哋或许会失足受伤，即管疗愈后再走。但我哋唔可以再固守系原地，等待他人嘅救续。四十七人唔可以代我哋行呢条路，我亦唔可以。我可以做嘅只有陪伴，只有同大家一齐系每日嘅生活中修罗，去尝试去碰壁去闯荡。用兄弟爬山嘅精神，默默耕耘，直至我哋系应许之地重聚。</p> <p>国安法甫面世之前，好多人已经提过，民主力量必定要低调化、地下化。中<a href="https://www.bannedbook.org/bnews/tag/%e5%a4%a7%e5%ad%a6%e7%94%9f/" class="st_tag internal_tag" rel="tag" title="标签 大学生 下的日志">大学生</a>会十二人会被打压、初选四十七人会被捕，但四千中大学生、但二百万香港人，依然可以存续。唔好谂点样揾下一个领䄂，今晚就自己去谂，自己仲有咩可以做。只有真正明白呢点，香港人嘅民主路，先可以行到落去。</p> <p>祈求领䄂代劳嘅话，228 就会系<a href="https://www.bannedbook.org/bnews/tag/%E9%A6%99%E6%B8%AF%E6%B0%91%E4%B8%BB%E8%BF%90%E5%8A%A8/" class="st_tag internal_tag" rel="tag" title="标签 香港民主运动 下的日志">香港民主运动</a>嘅终结。勇敢肩负自己嘅责任嘅话，228 就会系香港民主嘅开端。</p> <p>避唔到，一齐挨，系乱世中修炼，系荒谬中磨练坚毅、系恐惧中建构希望。终有一日，我哋将在没有黑暗的地方重聚。</p>  <ul class='op-related-articles' title='相关阅读'> <li><a href='https://www.bannedbook.org/bnews/headline/20210205/1481917.html' target='_blank'>港<b>民主运动</b>获提诺奖 北京不爽 惨遭讽刺</a></li> <li><a href='https://www.bannedbook.org/bnews/ssgc/20210205/1481731.html' target='_blank'>变态辣椒：香港<b>民主运动</b>被提名诺贝尔和平奖</a></li> <li><a href='https://www.bannedbook.org/bnews/ssgc/20210205/1481721.html' target='_blank'>香港<b>民主运动</b>和李柱铭获诺奖提名 北京不高兴</a></li> <li><a href='https://www.bannedbook.org/bnews/cbnews/20210205/1481608.html' target='_blank'>废拜登违宪行政令 两州议员齐行动 ；花纳税人钱 奥巴马建自己的总统中心；中共国企科大讯飞离奇闪崩 市值蒸发109亿；香港<b>民主运动</b>再获得诺贝尔奖提名；新疆再教育营 对妇女系统性强暴【希望之声TV】</a></li> <li><a href='https://www.bannedbook.org/bnews/headline/20210204/1481371.html' target='_blank'>美国会议员跨党派合作 提名香港<b>民主运动</b>角逐诺贝尔和平奖</a></li> </ul> <p class="texttj"> <a href="https://github.com/bannedbook/fanqiang/wiki/V2ray%E6%9C%BA%E5%9C%BA" target="_blank">WIN/MAC/安卓/iOS高速翻墙:高清视频秒开,超低延迟</a><br/> <a href="https://github.com/bannedbook/fanqiang/wiki/%E7%A6%81%E9%97%BB%E7%BD%91%E5%AE%89%E5%8D%93%E7%BF%BB%E5%A2%99%E6%96%B0%E9%97%BBAPP" target="_blank">免费PC翻墙、安卓VPN翻墙APP</a></p><p>作者 Facebook<br />  </p><a name='sharetosocial'></a>       <div><b>本文的图文或视频完整版</b>：<a href='https://www.bannedbook.org/bnews/comments/20210301/1496046.html'>若水之志 — 228 作为香港民主运动的开端</a></div>  </div><!--END ENTRY--> <div class="postfooter"> <div>本文标签：<a href="https://www.bannedbook.org/bnews/tag/%e5%85%b1%e4%ba%a7%e5%85%9a/" rel="tag">共产党</a>, <a href="https://www.bannedbook.org/bnews/tag/%e5%a4%a7%e5%ad%a6%e7%94%9f/" rel="tag">大学生</a>, <a href="https://www.bannedbook.org/bnews/tag/%e6%b0%91%e4%b8%bb/" rel="tag">民主</a>, <a href="https://www.bannedbook.org/bnews/tag/%e6%b0%91%e4%b8%bb%e8%bf%90%e5%8a%a8/" rel="tag">民主运动</a>, <a href="https://www.bannedbook.org/bnews/tag/%e6%b8%af%e4%ba%ba/" rel="tag">港人</a>, <a href="https://www.bannedbook.org/bnews/tag/%e9%a6%99%e6%b8%af/" rel="tag">香港</a>, <a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" rel="tag">香港人</a>, <a href="https://www.bannedbook.org/bnews/tag/%e9%a6%99%e6%b8%af%e6%b0%91%e4%b8%bb/" rel="tag">香港民主</a>, <a href="https://www.bannedbook.org/bnews/tag/%E9%A6%99%E6%B8%AF%E6%B0%91%E4%B8%BB%E8%BF%90%E5%8A%A8/" rel="tag">香港民主运动</a></div>  </div><!--END POSTFOOTER--> 