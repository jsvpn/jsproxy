 <h2>我们不要苟且偷生，我们要好好生存</h2> <p class="notice"><b>大陆网友注意：本文中的链接除 <a href="https://github.com/bannedbook/fanqiang" >翻墙</a>软件下载和<a href="https://github.com/killgcd/justmysocks/blob/master/README.md">翻墙推荐</a>链接外全部为禁网链接，未翻墙状态下打不开，请勿点击。此为文字版禁闻，欲看图文视频完整版和更多禁闻，请下载<a href="https://github.com/bannedbook/fanqiang">翻墙软件或APP</a>后翻墙上禁闻网。</p><p>备注：翻墙看新闻非常安全，翻墙以真实身份发表敏感言论有一定风险，但只看不说则没有任何风险，翻的人太多，政府管不过来，也不管。信息自由是天赋人权，请放心大胆的翻墙。</b></p>  <div class="entry">  <p>【文：战术研究学会】</p> <p>近呢一两星期，我地喺唾骂同慨叹之外，见得最多嘅相信就系寄语身边人“好好生存”、“香<a href="https://www.bannedbook.org/bnews/tag/%e6%b8%af%e4%ba%ba/" class="st_tag internal_tag" rel="tag" title="标签 港人 下的日志">港人</a>不死”之类嘅说话。</p> <p>其实自从 2019 年开始，“留有用之躯”、“唔好死”呢啲寄语同路人要喺呢个腐败不堪嘅世界中生存下去嘅说话，我地都听唔少。</p> <p>可能你地会认为呢啲说话其实同“好人一生平安”、“天佑义民”呢啲祈求个世界赏善罚恶嘅说话差唔多，都只系穷极则呼天，讲出嚟令自己喺呢个崩坏世界好过啲嘅口号。实际上呢啲说话最终能唔能够落实，大家都好清楚其实并唔系我地可以决定。</p> <p>但系我并唔同意“好好生存”只系呢种口号或者慰藉心灵嘅说话，而我相信身陷险境仍对大家如此寄语嘅手足都系咁谂。我亦都唔希望之后会有人以此作为叹住冷气指责他人“唔好好生存，剩系识送头”嘅教条。</p>  <p>喺 47 名<a href="https://www.bannedbook.org/bnews/tag/%e6%94%bf%e6%b2%bb%e7%8a%af/" class="st_tag internal_tag" rel="tag" title="标签 政治犯 下的日志">政治犯</a>还押前，佢地大部分喺最后都对公众寄语类似嘅嘢，可以话我地而家系延续并帮佢地传播呢种思想。</p> <p>但系呢种“好好生存”嘅思想到底系为乜？</p> <p>如果大家仲记得，早几日疯传过何桂蓝系庭上自辩嘅一段话。大意就系：“XXX XXX XXX*”</p> <p>可能大家会觉得其实都预左唔会放佢出黎，佢讲唔讲都系唔影响结果。但系大家有冇思考过，既然佢讲唔讲都冇影响，点解佢都仲系要咁讲？更何况<a href="https://www.bannedbook.org/bnews/tag/%E6%9C%80%E7%BB%88%E7%BB%93%E6%9E%9C/" class="st_tag internal_tag" rel="tag" title="标签 最终结果 下的日志">最终结果</a>系爆冷地有人被放出黎。</p> <p>如果佢当日跪地求饶，会唔会佢今日可以出返黎，“好好生存”多一段时间呢？当然有可能。但系，即使佢真系可以出返嚟，佢又系咪真系能够“好好生存”呢？</p>  <p>其实何桂蓝正正就系<a href="https://www.bannedbook.org/bnews/tag/%E4%BB%A5%E8%BA%AB%E4%BD%9C%E5%88%99/" class="st_tag internal_tag" rel="tag" title="标签 以身作则 下的日志">以身作则</a>，示范左佢系还押前寄语各位“觅得心安之途”咁<a href="https://www.bannedbook.org/bnews/tag/%E6%B4%BB%E4%B8%8B%E5%8E%BB/" class="st_tag internal_tag" rel="tag" title="标签 活下去 下的日志">活下去</a>到底系咩一回事。我地从疯传嘅短短几句话，都唔难睇到佢其实都好想出返去“好好生存”，所以佢愿意接受任何条件，但系佢依然系讲多左一句对佢返出去冇帮助嘅说话，甚至系将佢最后一丝出返黎嘅可能都抹杀埋既说话。系呢点上嚟讲，其实就系大家好钟意讲嘅“送头”。</p> <p>明明话“好好生存”，点解又要“送头”？</p> <p>因为好好生存嘅条件已经超越咗佢嘅底线，若果佢为咗生存而放下呢条底线，佢最终只能“生存”而唔会系“好好生存”，因为咁做系违背良心，并非“心安之途”，佢不能安心咁生存下去。</p> <p>覆巢之下，焉有完卵。此消彼长之下，所有人迟早都需要面对抉择，到底系要卑躬屈膝苟且偷生咁生存下去，定系坚守自己嘅底线，安心咁死去。</p> <p>所谓“<a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" class="st_tag internal_tag" rel="tag" title="标签 香港人 下的日志">香港人</a>不死”，并唔系因为<a href="https://www.bannedbook.org/bnews/tag/%e9%a6%99%e6%b8%af/" class="st_tag internal_tag" rel="tag" title="标签 香港 下的日志">香港</a>人仲未生物意义上死亡，而系香港人仍然能够坚守自己嘅底线。假如尚存嘅香港人全部都仲存活，但系佢地之所以能够“生存”系因为佢地甘愿违背良心去换取政权嘅“不杀之恩”，香港人其实已经死去。</p>  <p>一定会有人将以上嘅说话扭曲成“边个跪边个就系鬼”，但系我希望大家谂清楚嘅系：你条底线喺边？如果真系到咗生死关头，你又愿唔愿意继续坚守呢条底线？</p> <p>“唔好死”、“留有用之躯”、“好好活着好好生存”通通都系叫人留返条命。我系非常同意，亦都非常体谅有人会逼不得已配合政权以换取自己一丝<a href="https://www.bannedbook.org/bnews/tag/%E7%94%9F%E5%AD%98%E7%A9%BA%E9%97%B4/" class="st_tag internal_tag" rel="tag" title="标签 生存空间 下的日志">生存空间</a>。只不过今日割五城，明日割十城，终有一日会触碰到每个人嘅底线。到咗呢个时候，呢啲话语先会真正发挥作用，每个人都要面对嘅最大考验并唔系“点先可以留返条命”，而系：</p> <p>呢条命，到底系留嚟认命，定系留嚟革命？</p> <p>身陷牢狱，甚至已经离开咗呢个世界嘅手足，已经用自己嘅生命回答咗呢条问题。</p> <p> </p>  <ul class='op-related-articles' title='相关阅读'> <li><a href='https://www.bannedbook.org/bnews/renquan/20210303/1496994.html' target='_blank'>无国界记者对沙特王储提起<b>刑事诉讼</b> 称其犯有反人类罪</a></li> <li><a href='https://www.bannedbook.org/bnews/renquan/xgmyd/20201201/1440228.html' target='_blank'>新加坡范国瀚非法集会案：一张笑脸纸牌引起的<b>刑事诉讼</b></a></li> <li><a href='https://www.bannedbook.org/bnews/bannedvideo/20201020/1416808.html' target='_blank'>《石涛聚焦》「第二个手提硬盘 出现在乌克兰法院」亨特拜登腐败证据的乌克兰生意夥伴天然气企业创办人兹洛切夫斯基正在收监 2名职员已为<b>刑事诉讼</b>证人 将对拜登父子「国际贪腐计划」出庭（19/10）</a></li> <li><a href='https://www.bannedbook.org/bnews/worldnews/20200526/1334633.html' target='_blank'>中共病毒祸害全球阿根廷律师对中共提<b>刑事诉讼</b></a></li> <li><a href='https://www.bannedbook.org/bnews/renquan/minyun/20190912/1195883.html' target='_blank'>德国<b>刑事诉讼</b>法的人道主义精神</a></li> </ul> <p class="texttj"> <a href="https://github.com/bannedbook/fanqiang/wiki/V2ray%E6%9C%BA%E5%9C%BA" target="_blank">WIN/MAC/安卓/iOS高速翻墙:高清视频秒开,超低延迟</a><br/> <a href="https://github.com/bannedbook/fanqiang/wiki/%E7%A6%81%E9%97%BB%E7%BD%91%E5%AE%89%E5%8D%93%E7%BF%BB%E5%A2%99%E6%96%B0%E9%97%BBAPP" target="_blank">免费PC翻墙、安卓VPN翻墙APP</a></p><p>（*由于《<a href="https://www.bannedbook.org/bnews/tag/%E5%88%91%E4%BA%8B%E8%AF%89%E8%AE%BC/" class="st_tag internal_tag" rel="tag" title="标签 刑事诉讼 下的日志">刑事诉讼</a>条例》9P 条限制报道保释事宜，本文经编辑略作删节。）</p><a name='sharetosocial'></a>       <div><b>本文的图文或视频完整版</b>：<a href='https://www.bannedbook.org/bnews/comments/20210308/1500390.html'>我们不要苟且偷生，我们要好好生存</a></div>  </div><!--END ENTRY--> <div class="postfooter"> <div>本文标签：<a href="https://www.bannedbook.org/bnews/tag/%E4%BB%A5%E8%BA%AB%E4%BD%9C%E5%88%99/" rel="tag">以身作则</a>, <a href="https://www.bannedbook.org/bnews/tag/%E5%88%91%E4%BA%8B%E8%AF%89%E8%AE%BC/" rel="tag">刑事诉讼</a>, <a href="https://www.bannedbook.org/bnews/tag/%e6%94%bf%e6%b2%bb%e7%8a%af/" rel="tag">政治犯</a>, <a href="https://www.bannedbook.org/bnews/tag/%E6%9C%80%E7%BB%88%E7%BB%93%E6%9E%9C/" rel="tag">最终结果</a>, <a href="https://www.bannedbook.org/bnews/tag/%E6%B4%BB%E4%B8%8B%E5%8E%BB/" rel="tag">活下去</a>, <a href="https://www.bannedbook.org/bnews/tag/%e6%b8%af%e4%ba%ba/" rel="tag">港人</a>, <a href="https://www.bannedbook.org/bnews/tag/%E7%94%9F%E5%AD%98%E7%A9%BA%E9%97%B4/" rel="tag">生存空间</a>, <a href="https://www.bannedbook.org/bnews/tag/%e9%a6%99%e6%b8%af/" rel="tag">香港</a>, <a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" rel="tag">香港人</a></div>  </div><!--END POSTFOOTER--> 