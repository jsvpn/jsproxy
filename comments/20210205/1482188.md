 <h2>保护伞 — 点止黄店咁简单 台湾手足嘅“新屋企”</h2> <p class="notice"><b>大陆网友注意：本文中的链接除此处和文末的<a href="https://github.com/bannedbook/fanqiang" >翻墙</a>软件下载和<a href="https://github.com/killgcd/justmysocks/blob/master/README.md">翻墙推荐</a>链接外全部为禁网链接，未翻墙状态下打不开，请勿点击。此为文字版禁闻，欲看图文视频完整版和更多禁闻，请下载<a href="https://github.com/bannedbook/fanqiang">翻墙软件或APP</a>后翻墙上禁闻网。</p><p>备注：翻墙看新闻非常安全，翻墙以真实身份发表敏感言论有一定风险，但只看不说则没有任何风险，翻的人太多，政府管不过来，也不管。信息自由是天赋人权，请放心大胆的翻墙。</b></p>  <div class="entry">  <p>【文：<a href="https://www.bannedbook.org/bnews/tag/%e9%a6%99%e6%b8%af/" class="st_tag internal_tag" rel="tag" title="标签 香港 下的日志">香港</a>旅人 — <a href="https://www.bannedbook.org/bnews/tag/%e5%8f%b0%e6%b9%be/" class="st_tag internal_tag" rel="tag" title="标签 台湾 下的日志">台湾</a>流亡．海人】</p> <p>自从嚟咗台湾，我就变咗个 gym 撚，因为我只能够好努力锻练强壮起嚟，加上好好读书，做到身心健壮，照顾好自己，我先能够继续为信念奋斗。老实讲，依家香港咁嘅寒冬局势，我哋依班真．<a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" class="st_tag internal_tag" rel="tag" title="标签 香港人 下的日志">香港人</a>唯有好好活落去，保存好我哋嘅信念、记忆、共同体悲喜经历，我哋先能够重建我哋嘅香港家园。</p> <p>好惭愧我系只身嚟到台湾，为咗悭钱、又为咗增肌，先开始睇 YouTube 学煮饭，一啲好有心嘅家长又会好细心咁遥距教我点样煮饭。不过我都净系识煮一啲淡而无味嘅健身餐，差唔多样样饭𩠌都用台湾恩物“大同电锅”嚟蒸熟，白饭、菜、<a href="https://www.bannedbook.org/bnews/tag/%e9%b8%a1%e8%83%b8/" class="st_tag internal_tag" rel="tag" title="标签 鸡胸 下的日志">鸡胸</a>肉就一餐。每日朝早起身整饭盒带返学，放学做完 gym，再煮饭洗碗，真系好攰，慢慢明白到以前妈咪照顾自己嘅辛劳。</p> <p>作者提供</p> <p>后来为咗悭时间，就不停谂点样更快煮饭，学点样“盐渍法”醃制嫩滑鸡胸，蒸 20 分钟搞掂。更甚者，《<a href="https://www.bannedbook.org/bnews/tag/%E4%BF%9D%E6%8A%A4%E4%BC%9E/" class="st_tag internal_tag" rel="tag" title="标签 保护伞 下的日志">保护伞</a>》老板得知我自己煮就免费送食材俾我，已经煮熟嘅叉烧、烧肉，翻热就食得，仲有菠萝油、未炸西多做早餐，好多蔬菜均衡饮食，仲有免治猪肉俾我尝试蒸肉饼，不知不觉解锁咗好多煮法，又可以成日食返香港家乡味 😋</p>  <p>住家肉饼</p> <p>依段日子我成长咗好多，但有时亦会感触，反而我无办法煮一餐饭俾屋企人品尝，无办法再为佢哋洗碗做家务……希望总有一日可以喺“屋企”再为屋企人煮一餐饭、再食返妈咪煮嘅饭，目前为止就好感激台湾依边保护伞嘅“<a href="https://www.bannedbook.org/bnews/tag/%E6%96%B0%E5%B1%8B/" class="st_tag internal_tag" rel="tag" title="标签 新屋 下的日志">新屋</a>企人”每个星期都煲老火汤、又请我哋食返家乡味道嘅饭𩠌，仲免费俾咁多食材我搞掂一日三餐。</p> <p>(左)老板煲嘅老火汤同“男人嘅浪漫”(右) 老板做嘅港味烧卖</p> <p>只可惜最近听讲，保护伞好难撑到年尾……依个消息实在晴天霹雳！老实讲，保护伞真系帮咗好多台湾手足，签出工作证俾就业手足，又个个月俾资助在学手足，仲俾出网店平台让手足做代购，免费请手足食饭，仲有免费送食材，又唔介意我哋边学边做。</p> <p>保护伞喺我心目中绝对系与手足同行、齐上齐落嘅黄店，而且勇敢承受好大嘅政治风险同压力，我哋好多位手足都好信任佢哋。台湾有几多间黄店可以做到依个地步，我哋手足们都心里有数，亦好明白间间黄店都有佢哋经济上同政治上嘅压力同负担。不过<span class='wp_keywordlink_affiliate'><a href="https://www.bannedbook.org/" title="中国" target="_blank">中国</a></span><a href="https://www.bannedbook.org/bnews/tag/%e8%82%ba%e7%82%8e/" class="st_tag internal_tag" rel="tag" title="标签 肺炎 下的日志">肺炎</a>嘅影响实在太大，加上仆街港共政府处理疫情嘅低劣政治手段，以致台湾一直未能为<a href="https://www.bannedbook.org/bnews/tag/%E9%A6%99%E6%B8%AF%E6%97%85%E6%B8%B8/" class="st_tag internal_tag" rel="tag" title="标签 香港旅游 下的日志">香港旅游</a>解封通关……真系唔知道保护伞可唔可以挨到通关，俾各位真 ‧ 香港人嚟帮衬 😔😔😔</p>  <p>小弟我亦在此希望各位曾受保护伞帮助嘅台湾手足们，一齐各出奇谋，帮帮保护伞谂下点样宣传，吸引台湾本地人过嚟帮衬。我真心觉得，保护伞系“在台．真香港人”重建海外家园嘅精神、雏型、图腾，绝唔能够消逝而四散，我相信香港人能够坚持二零一九年以来展现嘅团结精神！</p> <p>作者提供</p> <p> </p> <p>作者 IG</p> <ul class='op-related-articles' title='相关阅读'> <li><a href='https://www.bannedbook.org/bnews/baitai/20210203/1480528.html' target='_blank'>福州村霸倪时平及<b>保护伞</b></a></li> <li><a href='https://www.bannedbook.org/bnews/baitai/20210127/1475670.html' target='_blank'>清华博士控告北京民警-张杨-徇私枉法充当黑恶势力的<b>保护伞</b></a></li> <li><a href='https://www.bannedbook.org/bnews/bannedvideo/20210115/1468161.html' target='_blank'><b>保护伞</b>发起人黄国桐被捕 高喊民主人权不要放弃</a></li> <li><a href='https://www.bannedbook.org/bnews/taiwannews/20210115/1467906.html' target='_blank'><b>保护伞</b>发起人黄国桐被捕 高喊民主法治不要放弃</a></li> <li><a href='https://www.bannedbook.org/bnews/comments/20210114/1467690.html' target='_blank'>【早间新闻】中国多地网民发疫情信息被处罚；12港人案报复扩大？<b>保护伞</b>发起人黄国桐等11人被捕；美众议院通过川普弹劾案，共和党议员：分裂国家；CNN将关闭30年历史机场广播网</a></li> </ul> <p class="texttj"> <a href="https://github.com/bannedbook/fanqiang/wiki/V2ray%E6%9C%BA%E5%9C%BA" target="_blank">WIN/MAC/安卓/iOS高速翻墙:高清视频秒开,超低延迟</a><br/> <a href="https://github.com/bannedbook/fanqiang/wiki/%E7%A6%81%E9%97%BB%E7%BD%91%E5%AE%89%E5%8D%93%E7%BF%BB%E5%A2%99%E6%96%B0%E9%97%BBAPP" target="_blank">免费PC翻墙、安卓VPN翻墙APP</a></p><p>（内文图片由作者提供）</p> <a name='sharetosocial'></a>       <div><b>本文的图文或视频完整版</b>：<a href='https://www.bannedbook.org/bnews/comments/20210205/1482188.html'>保护伞 — 点止黄店咁简单 台湾手足嘅“新屋企”</a></div>  </div><!--END ENTRY--> <div class="postfooter"> <div>本文标签：<a href="https://www.bannedbook.org/bnews/tag/%E4%BF%9D%E6%8A%A4%E4%BC%9E/" rel="tag">保护伞</a>, <a href="https://www.bannedbook.org/bnews/tag/%e5%8f%b0%e6%b9%be/" rel="tag">台湾</a>, <a href="https://www.bannedbook.org/bnews/tag/%E6%96%B0%E5%B1%8B/" rel="tag">新屋</a>, <a href="https://www.bannedbook.org/bnews/tag/%e8%82%ba%e7%82%8e/" rel="tag">肺炎</a>, <a href="https://www.bannedbook.org/bnews/tag/%e9%a6%99%e6%b8%af/" rel="tag">香港</a>, <a href="https://www.bannedbook.org/bnews/tag/%E9%A6%99%E6%B8%AF%E4%BA%BA/" rel="tag">香港人</a>, <a href="https://www.bannedbook.org/bnews/tag/%E9%A6%99%E6%B8%AF%E6%97%85%E6%B8%B8/" rel="tag">香港旅游</a>, <a href="https://www.bannedbook.org/bnews/tag/%e9%b8%a1%e8%83%b8/" rel="tag">鸡胸</a>, <a href="https://www.bannedbook.org/bnews/tag/%e9%b8%a1%e8%83%b8%e8%82%89/" rel="tag">鸡胸肉</a></div>  </div><!--END POSTFOOTER--> 